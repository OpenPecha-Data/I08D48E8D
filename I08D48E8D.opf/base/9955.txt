༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
ImageGroup:
W29559
n/a
11 PD28026
7540930934
LCCN:
ISBN:
Title:
གཡུ་རོང་བསེ་རྫོང་
||g.yu rong bse rdzong
Author:
Descriptor:
Original Publication:
Place:
Publisher:
||n/a
n/a
n/a;n/a
|khreng tu'u
si khron dpe skrun tshogs pa, si khron mi rigs dpe skrun khang
2005
Date:
Volume:
Total Volumes:
TBRC Pages:
Introductory Pages:
In/a
n/a
Text Pages:
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006.



གླིང་རྗེ་གེ་སར་རྒྱལ་པོའི་སྒྲུང་། གཡུ་རོང་བསེ་རྫོང་།
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།



图书在版编目(CIP)数据,
格萨尔王传,玉线色宗四川省《格萨尔》工作领导
小组整理,一成都:四川民族出版社,2005.4
ISBN 7-5409-3093-4
I. 格.I. 四. II. 藏族-英雄史诗-中国IV. 222.74
中国版本图书馆CIP数据核字(2005)第037271号
格萨尔王传一玉线色宗
四川省格萨尔工作领导小组办公室
整理
炉霍县民族宗教局
执行整理:多吉
出版人:罗勇
责任编辑:仁青才让
封面设计:嘎玛塔青
技术设计:仁青才让
责任校对:多吉
出版发行:四川出版集团 四川民族出版社(成都盐道街3号)
印刷:四川嘉创印务有限责任公司
成品尺寸:203mm×140mm
印张:6
数:110千
次:2005年4月第一版
次:2005年4月第一次印刷
数:1~3000册
号:ISBN 7-5409-3093-4/1.457
定 价 :9.90 元
印字版印印书定



དཔེ་སྐྲུན་གསལ་བཤད། །
གླིང་རྗེ་གེ་ སར་རྒྱལ་པོའི་སྒྲུང་ལས་ 《གཡུ་རོང་བསེ་རྫོང》
ཞེས་པ་འདི་ནི་ས་གནས་ལོ་རྒྱུས་དང་འབྲེལ་ཡོད་ཀྱི་སྒྲུང་ཡིག་ཞིག་
ཡིན་ཏེ། དེང་སྐབས་ཀྱི་དཀར་མཛེས་ཁུལ་དང་རྔ་བ་ཁུལ་སོགས་ལས།
དཀར་མཛེས་རྫོང་དང༌། རྟའུ་རྫོང་། བྲག་འགོ་རྫོང་། གསེར་རྟ་རྫོང་།
ཛམ་ཐང་རྫོང་། ཆུ་ཆེན་རྫོང་སོགས་ཀྱི་ས་ཆར་གླིང་གེ་སར་གྱིས་དམག་
འཐབ་བྱས་མྱོང་བའི་སྐོར་གྱི་དཔེ་རྙིང་རུལ་སུངས་དབུ་མེད་ལག་བྲིས་
མ་ད་སྔོན་དཔར་སྐྲུན་བྱེད་མ་མྱོང་བའི་དཔེ་དཀོན་གྱི་རིགས་དེ་ནི་བྲག་
འགོ་རྫོང་མི་རིགས་དང་ཆོས་ལུགས་ལས་དོན་ཅུས་ཀྱིས་བསྐྱར་དཔར་
མ་དཔེ་དེ་མཁོ་འདོན་བྱས་པ་དང༌། གཞན་གསེར་རྟ་རྫོང་འབྲེལ་ཡོད་
འགོ་ཁྲིད་ཀྱིས་རོགས་སྐྱོར་དཔེ་བཤུས་བསྐྱར་དཔར་མ་དཔེ་གཉིས་
གཞི་བྱས། བརྡ་རྙིང་དང་ཡུལ་སྐད་ཉུང་ཙམ་སོར་བཞག་བྱས་ནས།
ངེད་སི་ཁྲོན་གེ་སར་གཞུང་ལས་ཁང་གིས་ལོ་རྒྱུས་ཞིབ་འཇུག་པ་རྣམས་
དང༌། སྒྲུང་ལ་དགའ་བའི་དམངས་ཁྲོད་པ་སོགས་ཀྱི་ཆེད་དུ་དཔེ་རྙིང་
ལེགས་སྒྲིག་དང་པར་སྐྲུན་བྱས་པ་ཞིག་ཡིན་ནོ་ཞེས་དཔེ་སྒྲིག་པ་རྡོ་རྗེས་
སོ། །



出版说明
格萨尔说唱本《玉线色宗》,是最近发现于民间的手
抄本,至今还没有公开出版。故事主要发生于四川省甘孜
藏族自治州炉霍、色达、甘孜、道孚县和阿坝藏族羌族自
治州金川、壤塘县境内,其主要内容是格萨尔为打通藏汉
交流渠道,消灭阻止藏汉交流的地方黑恶势力的惩战情
况,故事生动,内容积极,值得一看。
唱本由炉霍县民宗局提供复印本,色达县格也提
供了再抄整理本,最后经我办进行全面整理和必要的补
救后呈现给广大读者。错漏之处再所难免,敬请各位专家
和广大读者提出宝贵意见。
以上
四川省《格萨尔》工作领导小组办公室
二00五年四月十九日



《格萨尔王传——玉线色宗》收集、整理、
出版工作领导小组名单
顾问:德尔基彭措
整理委员会主任:袁晓文、杨秀刚
整理:
多吉
整理委员会委员:泽彭登、泽波、益
参与单位:四川省《格萨尔》工作领导小组办公室
炉霍县民族宗教局
色达县《格萨尔》办公室



༄༅། །གླིང་རྗེ་གེ་སར་རྒྱལ་པོའི་སྒྲུང་ལས། གཡུ་རོང་བསེ་རྫོང་
ཞེས་བྱ་བ་བཞུགས་སོ། །



-
--
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
༄༅། །མི་མཇེད་ཞིང་གི་སྟོན་པ་ཤཱཀྱའི་རྒྱལ༔ དེས་གསུངས་
ཆོས་སྒོ་བརྒྱད་ཁྲི་བཞི་སྟོང་མཛོདཿ སྤྲུལ་པའི་ཉན་ཐོས་དགེ་འདུན་
ཚོགས་ཀྱི་ཞིངཿ མཆོག་གསུམ་མི་འབྲལ་སྤྱི་བོའི་རྒྱན་དུ་མཆོད༔ སྟུག་
པོ་བཀོད་དུ་ཆོས་སྐུ་རྡོ་རྗེ་འཆང༔ བདེ་ལྡན་ཞིང་ནས་ལོངས་སྐུ་ཚེ་
མཐའ་ཡསཿ དྲི་མེད་མཚོ་གླིང་སྤྲུལ་སྐུ་ཨོ་རྒྱན་རྗེའི ངོ་མཚར་བཀོད་
པས་བསམ་ཡས་འདྲེན་པར་འདུད༔ པོ་ཊ་ལ་རུ་བྱང་སེམས་སྤྱན་རས་
གཟིགས རི་བོ་རྩེ་ལྔར་རྗེ་བཙུན་འཇམ་པའི་དབྱངསཿ ལྕང་ལོ་ཅན་
ནས་གསང་བདག་རྡོ་རྗེ་འཛིན༔ དབྱེར་མེད་དགྲ་འདུལ་དཔའ་བོས་
བདག་སྐྱོངས་ཤིག དེ་ལ་འདིར་གླིང་སེང་ཆེན་རྒྱལ་པོའི་རྣམ་ཐར་
དྲག་པོའི་སྒོ་ནས་གདུལ་བྱ་ཕྱོགས་ཀྱི་དགྲ་བཞིའི་ནངཿ དང་པོ་འདུལ་
སྐལ་བྱང་བདུད་ཀླུ་བཙན་བཏུལཿ གཉིས་པ་ཤར་བདུད་གུར་དཀར་
རྒྱལ་ཁམས་བཏུལཿ ཧོར་ཤན་པ་བཙོན་དུ་བཟུང ཁྲོ་ཐུང་གིས་ཤན་
པ་ལ་དམན་སྡང་བལྟསཿ ཤན་པ་ཐུགས་འཁྲུགས་ནས་ཁྲོ་ཐུང་སྣ་ཕབ་
བྱསཿ དེས་རྐྱེན་ལས་འདན་མའི་ཐུགས་འཁྲུགསཿ ཤན་པ་གསོད་
རྩིས་བྱསཿ ཤན་པས་ཡ་བོ་བཟུང་ནས་ཤན་འདན་འཁྲུགས སེང་
ཆེན་དཔོན་དང་བློན་འདན་མ་གཉིས་ནང་འགལ འདན་མ་ས་བུད
གོང་སྨན་ལྷ་ཡིས་ལུང་བསྟན་གནང རྒྱལ་ཚ་ལྷ་ནས་བྱོན དཔོན་
བློན་ཐུགས་འདུན་དང་ཤན་འདན་གཉིས་འདུན་མ་འགྲིགསཿ ཤན་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
པས་འཇང་སྲས་གཡུ་ལྷ་བཟུང་བརཿ འཇང་གི་བསམ་པར་གཡུ་ལྷ་
ལོན་ཐབས་ཀྱི་འདུན་མ་རེ་གཏམ་རྒྱུ་ཨེ་འོང་སྙམ་ནས་གླིང་ལ་དགྲ་
ལན་མ་བྱསཿ འཇང་གླིང་གཉིས་ཕན་ཚུན་དགྲ་འཐབ་མ་བྱས་ལོ་
གསུམ་དང་ཟླ་གསུམ་ལྷག་ཙམ་ལ་བསྡད དེ་བར་མུ་སྟེགས་ཕུང་བྱེད་
དམར་པོའི་སྤྲུལ་བ༔ མདོ་གཡུ་རོང་ཙི་ལེན་རྒྱལ་པོ་ཟེར་བ་དེ་ཚེ་
རབས་མང་པོར་མི་དགེ་བ་ཤིན་ཏུ་བསགས་ཚབས་ཆེན་པོ༔ སྔོན་རྒྱ་
གར་རྡོ་རྗེ་གདན་དུ་སྟོན་པའི་ཉེ་གནས་ལེགས་པའི་སྐར་མ་ཡིན
སྟོན་པ་སངས་རྒྱས་ཆོས་ལས་ལོག སྐུར་འདེབས་ལོག་སྨོན་ངན་པས་
ཤི་བ་ལསཿ བསྐལ་ཆེན་མང་པོར་དམྱལ་བར་མྱོངཿ སྔོན་འབྲས་སླར་
ཡང་རྒྱ་གར་ཡུལ མུ་སྟེགས་ཕུང་བྱེད་དམར་པོར་གྱུརཿ དེ་ཡང་ནང་
པའི་ཆོས་ལས་ལོག ཁྱད་པར་པདྨའི་བསྟན་ལ་སྡངཿ གཤེ་སྐུར་
འགྲན་ སེམས་ངན་པས་ཤི དེའི་སྨོན་འབྲས་ བུ་ངན་པའི་མཐུས
བོད་རྗེ་ཁྲི་སྲོང་ལྡེའུ་བཙན་གྱི བཀའ་བློན་སྐུ་དྲག་སོ་ལྔའི་ནངཿ བོན་
བློན་ཏ་ར་ཀླུ་གོང་ཟེརཿ ནང་པའི་བསྟན་ལ་ཤིན་ཏུ་ནག བོན་ལུགས་
སྐྱོང་བའི་བློན་པོར་གྱུརཿ བསམ་ཡས་བཞེངས་ བརྩམ་ ས་ འདུལ་
མཁན༔ ཟ་ཧོར་མཁན་ཆེན་བོ་དྷི་དངཿ རྒྱ་གར་སྔགས་སྟོན་པདྨ་འབྱུང༔
བི་མ་ལ་སོགས་པཎྜི་ཏཿ བརྒྱ་རྩ་བརྒྱད་སོགས་གདན་དྲངས་ནས༔
བན་བོན་གྲུབ་མཐའ་གང་ཟབ་འགྲན༔ ཕན་ཚུན་བརྒལ་རྩོད་བོན་



.
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ལུགས་ ཕམཿ བོན་ལུགས་བོན་སྟོན་ས་མཐར་སྤྲུགསཿ བོན་ཆོས་
མཐའ་དག་བསྣབས་པའི་ཚེ༔ ཏ་ར་ཀླུ་གོང་ཆོས་ལས་ལོག གཤེ་
སྐུར་འགྲན་སེམས་ངན་པས་ཤི ལས་ངན་སྲོག་ཆགས་གཟུགས་མི་
སྡུག ལུས་ངན་མང་བླངས་མདོ་ཁམས་སྨདཿ བདུད་སྤྲུལ་བསྟན་ལ་
ནག་པའི་རིགསཿ གཡུ་རོང་ཙི་ལེན་རྒྱལ་པོ་རེད བཀའ་བློན་འགོང་
པོ་སྤུན་དགུ་དང༔ སྟག་བློན་བརྒྱ་དང་སོ་བཞི་ཡོད༔ ཁྲ་མོ་གླིང་གིས་
འདུལ་སྐལ་རེདཿ གཏེར་རྫོང་རྩ་བརྒྱད་ནང་ནས་ནི༔ བསེ་རྫོང་ཁྲ་མོ་
བཞུགས་པའི་ཡུལཿ མདོ་གཡུ་རོང་ཙ་ལེན་རྒྱལ་ ཁམས་ཡིན༔ རྒྱུ་
སྟོབས་དཔའ་རྩལ་ཤིན་ཏུ་ཆེ དབུས་ལྷ་སར་གནས་སྐོར་འགྲོ་ལམ་
བཅསཿ མར་རྒྱ་ནག་གནས་མཇལ་འགྲོ་ལམ་བཀག ས་རྒྱ་བོད་བར་
ནས་ལམ་འཕྲང་བསྲུངཿ ཞབས་རྟ་ཞོན་མི་དབང་ལམ་ཁྲལ་བླངས
སྡུན་ཇ་བདའ་མི་དབང་ཚོང་མགོ་བླངསཿ རྐང་ཁུར་རྒྱུ་མི་དབང་ཁུར་
མགོ་བླངསཿ སྤང་ལམ་འགྲོ་མི་དབང་ཚག་ཁྲལ་བླངས ཡུལ་མདོ་
ཁམས་མི་བདེ་སྡུག་ལ་གཏད༔ ནང་པའི་ཆོས་ལུགས་སུས་བསྒྲུབ་ན༔
དེའི་ཡུལ་ཁམས་བརླགས་པ་དང༔ ཁྲིམས་དང་ཆད་པ་བཙོན་ལ་འཛིན༔
བཀའ་ཆོས་གླེགས་བམ་མེ་ལ་བསྲེག ཆོས་ལུགས་ཡུལ་མེད་མ་ཐུབ་
ན ང་ཙི་ལེན་རྒྱལ་པོ་མིན་རྟགས་གྱིས༔ དེ་རྗེས་གླིང་བ་བརླག་རྒྱུ་
ཡིན༔ ཁྲོ་ཐུང་ཕུང་རྒན་གེ་སར་དཔོན༔ ཤན་འདན་འབྲི་ལ་སོགས་སུ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཡིན་མཿ གཡོ་བཟུང་ཁོ་ནས་ཨེ་ཟིན་བལྟ ཟིན་དུས་ངན་གསོད་བྱེད་
རྒྱུ་ཡིན༔ དེ་དུས་ཆོས་ལུགས་བསྣུབ་ཐུབ་ངེས ཐུབ་ན་བོན་བསྟན་
ཞབས་ཏོག་རེད༔ དང་པོ་གླིང་དཀར་ཡིན་ཟེར་བ༔ དབུས་ལྷ་སར་
གནས་སྐོར་ལམ་འགྲོ་དངཿ སྨད་རྒྱ་ནག་གནས་མཇལ་ས་ལམ་བཅད
ལམ་ཁྲལ་ལེན་དང་ཆད་པས་བསྡིག ཇག་དམག་རྐུན་རྒྱུག་སུས་ཐུབ་
ན༔ ང་རྒྱལ་པོས་དཔའ་དར་ཆེན་པོ་སྦྱིན ཐོབ་ཐང་ཆེན་པོ་གཏད་རྒྱུ་
ཡིན༔ ཞེས་ཟེར་གཡུ་སྡེ་ཡོངས་ཀྱིས་བསྒྲུབཿ ས་རྒྱ་བོད་བར་ལ་མི་
སྲིད་པའི ལམ་འཕྲང་གྲུ་ཟམ་ཚོང་མགོ་བཀག རེ་ཞིག་ཁོ་འདུལ་
བའི་དུས་ལ་བབས་པའི་ཚེ༔ ཁྲ་མོ་གླིང་གི་ས་ཆ་ནས གླིང་ཆུང་རྒྱུད་
ལྷ་སྡེའི་ཨ་སྐྱོ་གཉིསཿ གླང་དམར་ཞིག་ལ་གྲོ་ཆས་བཀལཿ སྨད་རྒྱ་
ནག་ཡུལ་ལ་གནས་མཇལ་སོང ཙཱ་ཏས་བྱམས་ཆེན་གླིང་སྐུ་སྟོང
ཆོས་འཕགས་རྟག་ངུའི་གདན་ས་དངཿ གླང་ཆེན་ཀུན་བཟང་འཁོར་
ལོའི་ཞིངཿ རྒྱ་ནག་རྒྱལ་ཁམས་འོག་མིན་གནསཿ རི་བོ་རྩེ་ལྔ་རྒྱ་
མཚོའི་འགྲམ རི་བོ་ཏ་ལའི་གནས་སོགས་འཁོརཿ རྒྱ་ནག་ལྕགས་
ཟམ་ཆེན་མོ་ནསཿ ཕོ་བྲང་ལྔ་རྩེ་ཤར་བཞག་བྲ དར་མདོར་སླེབས་
ནས་ཇ་ ལམ་ཞེན མདོ་ཆེན་ལྕམ་ལུང་རྫས་བྲག་མདོརཿ གནས་
མཇལ་སྐོར་ཕྱག་གཡུ་རོང་སྨརཿ གཅན་འཕྲང་ལམ་ཁྲལ་ལེན་མིར་
ཐུག གཅན་འཕྲང་ལམ་སྲུང་དཔོན་པོ་དེསཿ ཨ་རུ་ཧེ་ཡ་བོན་ལྷ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མཆོད༔ ཚུར་ཉོན་དང་ས་མཐའི་སྤྲང་ལྡོམ་གཉིས རྒྱབ་གོས་ཧྲིལ་
ཕྱིང་ཐུལ་དཀར་པོ་ཅན ཅི་ནོར་མེད་སྙིགས་མའི་ཁྲེ་བུ་ཁུརཿ སྡུན་
གླང་དམར་རས་ཁུག་ཕྱེ་རྩམ་བཀལཿ ཅི་འདྲ་ལེ་ཐབས་སྡུག་ལམ་
འགྲོ་འགི ཕ་ས་དང་མ་ས་གང་དང་གངཿ ཡུལ་གར་སོང་སྐད་ཆ་
ལས་དོན་ཙི གནས་འདི་རུ་གྲོགས་སྤྱད་ཁྱོད་གཉིས་བསླེབསཿ ལམ་
ཁྲལ་དང་མྱོས་ཟས་མ་སྦྱིན་ན བཙན་ཙི་ལེན་རྒྱལ་པོའི་ཁྲིམས་ལ་
གཏུག ལམ་ཁྲལ་ལ་ནོམ་པ་གང་ཡིན་ཆོག མྱོས་རྟེན་ལ་གསེར་དང་
དངུལ་གཉིས་དགོསཿ དེ་མ་སྦྱིན་ཁྱོད་གཉིས་འགྲོ་མི་ཆོག བཙན་ཙི་
ལེན་རྒྱལ་པོའི་བཀའ་གསུང་ལཿ ས་རྒྱ་བོད་བར་ནས་བདུད་བཞི་མིན
ང་ལས་ཆེ་བཙན་སུ་ཡང་མེདཿ ནང་པའི་བསྟན་པ་རྨང་མེད་བྱེད
བོན་ལུགས་ཡང་དག་གི་བསྟན་པ་སྐྱོང༔ ངས་ནང་སྡེ་འབུམ་ཕྲག་དགུ་
པོ་དངཿ ཕྱི་སྡེ་བརྒྱ་དང་སུམ་ཅུ་པོའི དགེ་བཅུ་སྒྲུབ་མི་སུ་ཡོད་ན
ཁྲིམས་དང་ཆད་པ་བསྡིགས་རྒྱུ་ཡིན མི་དགེ་བཅུ་སྒྲུབ་སུས་ཐུབ་ན༔
ངོ་སོ་ཆེན་པོ་བསྟོད་རྒྱུ་བྱེད༔ ཁྱད་པར་གླིང་བ་ཟེར་བ་དེསཿ བདུད་
བོན་བསྟན་ཕུང་ཞིང་དཀྲུགས་ཐུར་བྱེད༔ ཡུལ་དེ་ལ་ རབ་ན་ ཇག་
དམག་ དང འབྲིང་ ཡང་ རྐུ་ཐབས་ ས་ འཕྲང་བཀག གླིང་ལ་སྣ་
གསུར་སུས་ཐུབ་མཿ དཔའ་དར་དང་ཐོབ་ཐང་ཆེན་པོ་སྦྱིན༔ དེ་རིམ་
བཞིན་གླིང་དཀར་བརླགས་རྒྱུ་བྱེད༔ ཆོས་དཀར་ཕྱོགས་སྨད་བྱེད་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
རྒྱལ་པོ་ངསཿ བཀའ་ཅི་མཛད་གཡུ་སྡེའི་སྒྲུབ་རྒྱུ་གསུངསཿ དེ་ཅི་
བཞིན་མྱོས་ཟས་དེ་བལྟ་དགོས མ་སྦྱིན་ན་མི་བཏང་ཐག་ཆོད་ཡིན
གཏམ་གོ་ན་སེམས་ཀྱི་དཀྱིལ་ལ་ཞོག མ་གོ་གཏམ་ལ་མང་བཤད་
མེདཿ ཅེས་ཟེར་བ་ལ་ལན་དུ་ ཨ་སྐྱོ་གཉིསཿ མགྲིན་གཅིག་ཏུ་གླུ་
གཏམ་འདྲེས་མ་འདི༔ ཨ་ལ་དེ་དཀོན་མཆོག་རྣམ་གསུམ་དང༔ གླིང་
ཕ་རབས་རྒྱུད་ཀྱི་ལྷ་སྲུང་མཁྱེན ཚུར་ཉོན་དང་ས་སྲུང་དཔོན་པོ་ལོ༔
ངེད་གཉིས་པོ་སུ་ཡིན་མ་ཤེས་ན༔ གཏམ་དྲང་བཤད་ལོས་བྱེད་གླིང་
ནས་ཡིན༔ སྨད་རྒྱ་ནག་མཐའ་སྐོར་གནས་མཇལ་སོང ས་ཁ་རྒྱ་ཆེན་
པོ་མང་འགྲིམས་ཀྱངཿ ལམ་ཁྲལ་དང་མྱོས་ཟས་སྒྲ་མི་དརཿ ཁྱེད་གཡུ་
རོང་བཙན་ཁྲིམས་ཆེན་པོ་རེད རྒྱ་ལམ་ཀར་མོ་མི་དབང་ཟེརཿ ཅི་
འདྲ་ལེ་བཙན་ཚིག་ཚད་མེད་འགི དཔོན་ཁྱེད་ལས་བཙན་རྒོད་རྒྱུ་
སྟོབས་ཅན༔ སྨད་རྒྱ་ནག་ཁྲིམས་ཀྱི་རྒྱལ་པོ་རེད ངེད་གཉིས་ལ་
འདིར་བྱོན་འདིར་བཞུགས་ཟེརཿ མགོ་འདྲེན་དང་ས་བསླབ་ལམ་གྲོ་
བཅསཿ སྨད་དར་མདོ་བར་བསྐྱལ་བཀའ་ཤོག་བསྐུརཿ ཁྱོད་མི་དགེ་
གཡུ་རོང་རྒྱལ་བློན་ལཿ ཅི་འདྲ་ལེ་མཛད་སྤྱོད་མཚར་པོ་འགི སྤྲང་
ངེད་གཉིས་བསད་ན་ཅུང་ཆེ་འགྲོ༔ བརྡུངས་ན་ཁྲེལ་ཏེ་བཅོམ་ན་ཆུང
ངེད་གཉིས་ལ་མྱོས་ཟས་གསེར་དངུལ་དངཿ ལམ་ཁྲལ་ཟེར་རྒྱ་ཁབ་
སྔོན་མོའི་རྩེ༔ ཅི་ལོ་ལེ་སྦྱིན་རྒྱུ་མི་འདུག་ལགསཿ ཡོད་ན་སྦྱིན་རྒྱུ་ལོས་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དགའ་རེརཿ རྒྱབ་ན་ཁུར་མེད་ཤ་ཤིང་རེདཿ སྡུན་གྲོ་ཁུར་གླང་རྒན་མ་
གཏོགས་ལཿ ཅི་མེད་ལེ་མིག་ལྟོས་མཐོང་རྒྱུ་འགི རབ་ན་ངེད་གཉིས་
བཟང་གཏོང་ཞིག ཐ་མ་འཕྲོག་ཀྱང་ཁྱོད་རྣམས་ཤེསཿ དེ་ཟ་སྔ་ཨེ་
ཡིན་ལྟ་རྟོག་དཔྱོད༔ རྒྱུ་འཕྲོག་རྗེས་གླིང་བས་རྒྱུ་ལན་རྩོད༔ མི་བསད་
རྗེས་ཤ་ལན་ལེན་མི་དངཿ དགྲ་ལ་དགྲ་ལན་ཐང་མི་ཡིསཿ དཀར་
ཕྱོགས་རྒྱལ་བསྟན་སྐྱོང་མི་དངཿ ནག་ཕྱོགས་མགོ་འཕང་སྨད་མི་རེད
གོ་མྱོང་ཐོས་ གསུམ་ ཨེ་ ཡོད་ལོ གོ་ན་ དེ་བཞིན་ རན་ཚོད་རེད
གཏམ་གོ་ན་ལམ་སྲུང་སེམས་ལ་ཞོག མ་གོ་གཏམ་ལ་མང་བཤད་
མེདཿ ཅེས་ཟེར་བ་ལ། ལམ་སྲུང་དཔོན་པོའི་སེམས་དུག་ཆུ་ཁོལ་
ཁོལ་ལྟར་འཁྲུགས་ནས་ལམ་སྲུང་སོ་ལྔ་ཡོད་པ་རྣམས་ཀྱི་བར་ལ་
བཞག རྡུང་རྡེག་རྡོག་པས་བསྣུན་ཨ་སྐྱོ་གཉིས་པོ་བཀྱིགས་ནས
ཁོང་རྣམས་ཀྱི་ཁུར་པོ་དངཿ གླང་རྒན་ལ་བཀལ་བའི་གྲོ་ཆས་སོགས་
ཐམས་ཅད་སློག ཅི་མི་ལོ་བ་ཇ་སྣོད་བ་མ་དང་ཟངས་སྐྱོག་ཆུང་ངུ་
ཞིག་ཡོད་པ་དེ་དངཿ རུམ་ནང་ཁ་བོར་ལས་མེདཿ འཁུར་རྒྱུའི་ནང་
ལྷམ་བཟང་ངན་གཉིས་ཡོད་པརཿ བཟང་བ་དེ་དང་བ་གླང་གི་རྒྱབ་ལཿ
རྡོག་ངོ་གཉིས་བཅད་ནས་ཧ་བགད་བཅས་མཚར་བཞིན་སོང་ཞེས་
བཏང་ངོ༔ ཨ་སྐྱོ་གཉིས་པོས་གླང་རྒན་བསྐྱངསཿ དེའི་ནུབ་སྒེགས་
ལུང་སྐེད་ཞིག་ཏུ་བསྡད གླང་རྒན་རྒྱབ་རྨར་རྨ་སྨན་དངཿ སྣུམ་ཚིག་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བདུག་ནས་རྒྱབ་ལྷན་བསྲོསཿ ལེགས་ཟས་རྩྭ་སོགས་ཕྱེ་ཁུ་བླུད ཉིན་
ཞག་གསུམ་ལ་གླང་རྒན་བསྐྱངསཿ རྩང་མཐིལ་ན་ཉིན་རྩང་སྟོད་སྨད
རུ་བ་མང་པོར་གྲོ་བསླངས་སྟེརཿ གཡུ་ཙི་ལེན་ཁྲིམས་བཙན་ལོ་རྒྱུས་
དངཿ ས་རྒྱ་བོད་གནས་སྐོར་སོང་ནས་འཁོར་ཚུལ་སོགསཿ སྐད་ཆ་
ཀུན་བསྒྲགས་གསེར་མདོའི་ཟམ གསེར་ཉི་འབུམ་རྒྱལ་པོའི་ནང་
བློན་ནི༔ ཀྱིབ་རི་དཔོན་གྱི་མཁར་སྒོར་སླེབ གླིང་དཀར་ཡིན་རབ་ལོ་
རྒྱུས་དངཿ རྒྱ་ནག་གནས་མཇལ་ཕྱག་སྐོར་སོངཿ མི་བདེ་མི་འཇམ་
སྐད་ཆ་མེད༔ ལམ་དགྲ་འཇིགས་སོགས་སྒྲ་མི་དརཿ སྨད་རྒྱ་ནག་རྒྱལ་
པོ་སྐུ་དྲིན་ཆེ ངེད་གཉིས་ལ་མགོ་ཐོན་ལམ་ཡག་ཕྱིརཿ དར་མདོ་བར་
གྲོ་བཅའ་བཀའ་ཤོག་གནངཿ རེ་ཞིག་ཇ་ལམ་ཞེན་ནས་འོང༔ རང་
སར་དགྲ་མེད་ཡིན་སྙམ་ནསཿ བེ་རོའི་གནས་ཆེན་རྫས་བྲག་མདོར
གནས་མཇལ་ཕྱག་སྐོར་ཚོགས་འབུམ་བཀྱགསཿ ཡིད་བློ་བདེ་གཡུ་
མདོར་སླེབས་ཙ་ན༔ བཙན་ཙི་ལེན་ཟེར་བའི་ཁྲིམས་ཆེན་ནི སྨད་རྒྱ་
ནག་ཡུལ་ཡང་མེད་ངེས་རེད གཅན་འཕྲང་ལམ་སྲུང་སོ་ལྔར་ཐུག
ངེད་གཉིས་ལ་དོན་མེད་བཙན་ཚིག་གཏམཿ རྡོ་དབྱུག་རྡུང་རྡེག་ལམ་
ཁྲལ་དང མགོ་ཟས་གླང་དམར་བཤས་ནས་ཐལཿ ཇ་སྣོད་ཇ་སྐྱོགས་
རྐང་ལྷམ་འཕྲོག དེ་འདྲའི་ཁྲིམས་ཁ་བཙན་པོ་འགི ཁོང་ལ་སྣ་ཕབ་
མ་ཐུབ་ན ས་རྒྱ་བོད་གནས་སྐོར་ལམ་ཆོད་དཀ2 ཁོས་བཤད་ཚད་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཉན་དུས་སྙན་མོ་མེདཿ ཅི་དྲན་འོང་གླིང་ལ་གཤེ་ཞིང་འབརཿ གསེར་
ས་མདོ་སྐྱོང་བའི་བློན་ཆེན་ལཿ དགྲ་ཟུར་རེ་ཨེ་སྐོར་ཆ་མེད་རེད
དོན་ཟླ་གསུམ་ཟེར་དུས་གཡུ་གླིང་གཉིསཿ མ་ཐུག་དུས་ངེད་གཉིས་ཅི་
བཤད་རྫུན༔ ཁྱེད་ཐུགས་གཟབ་ཉི་འབུམ་རྒྱལ་པོར་ཞུས སང་ངེད་
གཉིས་སྟབས་ཀྱིས་གླིང་ཡུལ་འགྲོ༔ གླིང་སེང་ཆེན་དཔོན་དང་འདན་
མ་སོགསཿ དཔའ་ཐུལ་ཡོངས་ལ་སྙན་ཞུ་འབུལཿ སྟག་རོང་དཔོན་
གྱིས་ཅི་གསུང་བལྟ༔ དྲིན་ཆེན་གླང་ རྒན་རྒྱབ་ རོ་ འདི༔ འཚམས་
ཐབས་བློན་ཆེན་ཁྱེད་ལ་བཏམཿ མི་འཆི་སོས་ཐབས་ཞིག་ཡོད་ན
རྗེས་ནས་གསོ་གླ་བཟང་སྤྲད་འོངཿ དེ་ཅི་དགའ་བློན་ཆེན་ཁྱེད་མཁྱེན་
ལགསཿ ཞེས་ ཞུས་པར་བློན་པོས་ཡར་ཤོག་གསུངསཿ ཁྲི་འབོལ་
གདན་གཤམས་གཟིམས་ཤག་ནངཿ བློན་ཆེན་མདུན་སླེབས་གདན་
ཐོག་བསྡད ཤ་ཆང་ཟས་སྣ་སྡེར་མང་བསྒྲིགས རྒྱ་ནག་ལོ་རྒྱུས་སྐད་
ཆ་སོགསཿ ཞིབ་རྒྱས་ཡར་ཞུས་མར་གནང་ནི གསེར་ཉི་འབུམ་རྒྱལ་
པོའི་བློན་ཆེན་རྗེས་དཀར་པདྨ་བསྟན་འཛིན་གྱིས་ཨ་སྐྱོ་གཉིས་ལ་
སེམས་ཚོའི་གླུ་ཆུ་བོ་དལ་འབབ་ཀྱི་ངག་རྟ་ལ་དྲངས་ནས་འདི་ལྟར་
བླངས་སོ གླུ་ཨ་ལ་ཨ་ལ་ཨ་ལ་རེདཿ ཐ་ལ་གླིང་བའི་ལེན་ལུགས་ལ
ཨོ་ཆུང་ཆུང་མ་ཎི་པདྨེ་ཧཱུྃ༔ ཡང་དག་ཆོས་ལ་གསོལ་བ་འདེབསཿ ལྷ་
མཆོག་གསུམ་བདེན་བྱིན་བདག་ལ་སྩོལཿ རྒྱ་གར་བྱ་རྒོད་སྤུང་རིའི་
་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཞིངཿ མགོན་སངས་རྒྱས་བཞི་པ་སྤྲུལ་འཁོར་བཅསཿ དུས་དེ་རིང་
གནས་མཆོག་འདི་རུ་བྱོན༔ མི་ང་ཡི་བློ་སྣ་ཆོས་ལ་བསྒྱུརཿ ལྕང་ལོ་
ཅན་གྱི་ཕོ་བྲང་ནསཿ དཔལ་གསང་བདག་དཔའ་བོ་སྤྲུལ་འཁོར་
བཅསཿ དུས་དེ་རིང་གནས་མཆོག་འདི་རུ་བྱོན༔ བྱོན་ནས་བདག་རྒྱུད་
བྱིན་གྱིས་རློབས༔ ལྷོ་ནུབ་རྔ་ཡབ་དཔལ་རི་ནས༔ རྗེ་སངས་རྒྱས་
གཉིས་པ་སྤྲུལ་འཁོར་བཅསཿ དུས་དེ་རིང་གནས་མཆོག་འདི་རུ་བྱོན༔
བྱོན་ནས་དངོས་གྲུབ་འབད་མེད་སྩོལཿ ས་འདིའི་ས་ངོ་མ་ཤེས་ན
གསེར་སྐེད་ཀྱི་ཀྱིབ་རི་ལྷ་རྫོང་རེདཿ ཕོ་ང་འདྲའི་ང་ངོ་མ་ཤེས་ན༔
རྒྱལ་བསྟན་སྐྱོང་བའི་དཔའ་བོ་ནི གསེར་ཉི་འབུམ་རྒྱལ་པོའི་བཀའ་
བློན་ཆེ༔ སྟོང་ཤོག་འབུམ་གྱི་དམག་དཔོན་ནི༔ རྗེས་དཀར་པདྨ་
བསྟན་འཛིན་ཟེརཿ ཚུར་ཉོན་དང་ཨ་སྐྱོ་བསམ་བཟང་གཉིསཿ སྨད་རྒྱ་
ནག་གནས་འཁོར་བདེ་མོར་སླེབསཿ རི་ཡུལ་གཉིས་བདེ་སྐྱིད་ཁ་དར་
འཛོམསཿ འདི་ངོ་མཚར་སྐྱིད་ཀྱི་གནས་ཤིག་རེད༔ གླང་རྒན་སོས་
ཐབས་ངས་ལོས་བྱེད༔ ཁྱོད་གཉིས་དཀའ་ངལ་མ་སོས་བརཿ སེམས་
བདེ་བདེ་ངའི་རྩར་འདུག་རྒྱུ་ཡིན རྒྱབ་གོས་ལྷམ་གསུམ་ངེད་ཀྱིས་
སྦྱིན༔ ཞབས་རྟ་དང་ལམ་གྲོ་སྐྱེལ་མ་བཅསཿ ཁྲ་མོ་གླིང་ལ་འགྲོ་རྒྱུ་
བྱེད༔ དེ་འཕྲོས་དོན་ཁྱོད་གཉིས་བརྡུངས་རྒྱུ་འཕྲོག ལར་འཇིག་རྟེན་
གནའ་མིའི་གཏམ་དཔེ་ལཿ ཟས་ཞིམ་མངར་བཟའ་ཆེ་ཁོང་ནད་གྱུར



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ནད་མི་ཞུ་བཙན་དུག་གི་སྨན་མི་ལེན༔ ཆགས་བཞག་ན་ཙི་ལེན་རྒྱལ་
བློན་གྱིས༔ བྱ་ལས་ལམ་མི་ཤོང་སྐད་ཆ་དེ༔ ངེད་ཁྲ་མོ་གླིང་གིས་མི་
ཁུར་ལོ སང་ཉི་ཤར་ཉི་འབུམ་རྒྱལ་པོའི་མདུན༔ ངས་མི་བཏང་ཞུ་
འཕྲིན་ཞིབ་ཏུ་ བསྐུརཿ དེས་ཅི་གསུང་ས་སྒོ་རེ་རེ་འཛིན༔ ཡར་མཁོན་
གཏུག་དགྲ་ལན་ཐང་ངེས་བཟོ སྨད་གཡུ་རོང་རྒྱལ་བློན་མ་ཟད་པར
ངེད་ཁྲ་མོ་གླིང་གི་དཔའ་ཡིས་འདུལཿ ཁོང་འདུག་ཚོད་མེད་ལེ་ཁག་
མེད་རེདཿ གཡུ་རོང་བསེ་རྫོང་མཛོད་དགུ་པོ གླིང་སྐུ་རྗེ་རྒྱལ་པོའི་
གཏེར་སྐལ་རེདཿ ཆུང་བྱིས་པའི་ཡིད་ལ་ཐེའུ་རང་ཞུགསཿ ངུ་ཁ་མི་
ལོན་བརྡུངས་རན་འགི གཡང་བསེ་རྫོང་ཁྲ་མོ་ཕབ་རན་གད༢ གེ་
སར་དང་ཁྲོ་རྒྱལ་ཅི་གསུང་དངཿ ལྷ་ཡི་ལུང་བསྟན་ནམ་གནང་ན༔
གླིང་ལྷ་དམག་ཞིབ་ཏུ་ཆས་རྒྱུ་དང ངེད་གསེར་དམག་སྔོན་ལ་འགྲོ་རྒྱུ་
ཡིན༔ རྒྱུ་འཕྲོག་ལ་རྒྱུ་ལན་ལེན་ལེ་དངཿ བརྡུངས་བཅོམ་ལ་དགྲ་ལན་
ཐིང་ལེ་བཟོ དབུས་ལྷ་སར་ཆོས་ལམ་བཅད་པ་དངཿ སྨད་རྒྱ་ནག་
གནས་ལམ་བཅད་པ་གཉིསཿ དགོས་སངས་རྒྱས་བསྟན་པ་བཤིག་
ཅེས་གསུམཿ ཅི་འདྲ་ལེ་ལས་ངན་བསགས་ཚབས་ཅན༔ ངེད་གླིང་
དཀར་དཀོན་མཆོག་འཕྲིན་ལས་རེད༔ དགྲ་བསམ་ཚོད་གླིང་བས་མི་
སྦྱིན་གི གླུ་གོ་ན་རྣ་བའི་བུ་རམ་གྱིསཿ མ་གོ་གླུ་ལ་མང་བཤད་མེད
ཅེས་གསུངས་ནས་ཕྱིར་ནང་བར་ཡང་བློན་སྟོང་དཔོན་འཆི་མེད་སྟོབས་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ལྡན་ཟེར་བ་དེ༔ གསུང་ཆ་འཕྲིན་ཡིག་ཐིལ་ རྟགས་ བཅས་ འབྲོང་
མདོར་གསེར་གྱི་རྒྱལ་ཁབ གྲུབ་ཆེན་ཉི་འབུམ་རྒྱལ་པོའི་མདུན་ལ་
བཏང༔ ཨ་སྐྱོ་གཉིས་ཉི་མ་བདུན་བར་བསྡད ཕྱིར་ནང་ཞབས་རྟ་
དང་གོས་ལྷམ་ལམ་གྲོ་ཚད་ལྡན་བཅས༔ དམུ་ཚོ་ཚེ་དབང་ལྷུན་གྲུབ་
དངཿ དཀྱི་ཐང་བཀྲ་ཤིས་རབ་བརྟན་གཉིས་ཀྱིས་སྐྱེ་མི་ལྔ་རེ་ཁྲིད་
ནས་གླིང་ལ་བསྐྱལཿ ཨ་སྐྱོ་གཉིས་རྒུར་ཤོག་ཡིན་ཀྱང་རྒྱུ་སྟོབས་ལ་
ཁོ་གཉིས་ལས་ཆེ་བ་རྒུར་ཤོག་དགུ་བཅུའི་ནང་ན་མེད་པས་རྒྱུ་སྟོབས་
ཅན་ཞིག་ཡིན་འདུག སྐྱེལ་མ་དཔོན་གཡོག་རྣམས་ལ་མགྲོན་ཁ་དང་
ཞབས་ཏོག་བསམ་གྱིས་མི་ཁྱབ་པ་མི་དྲག་གཉིས་ལ་རྟ་རེ་དང་གཅན་
གཟན་པགས་རིགས་གསེར་དངུལ་ཚན་གྲངས་ལྔ་བཅུ་རེ་ཕུལཿ སྐྱ་
རོགས་ བཅུ་ ལ་རྟ་ གསུམ་ རེ་ དང་མཛོ་བདུན་གཅན་གཟན་པགས་
རིགས་གསེར་དངུལ་ཚན་གྲངས་བཅུ་གསུམ་རེ་སྦྱིན ཀྱིབ་རི་དཔོན་
ལ་རྟ་བདུན་རེ་དང་གསེར་དངུལ་གཅན་གཟན་པགས་རིགས་སོགས་
ཚན་གྲངས་བརྒྱ་དང་བཅུ་གསུམ་བསྐུལ་ནས་སྐྱེལ་མ་རྣམས་རང་ཡུལ་
ལ་སོང་ངོ༔ ཀྱིབ་རི་དཔོན་གྱི་མདུན་ལ་སླེབས་དུསཿ ཁོང་རྣམས་ལ་
ཨ་སྐྱོ་གཉིས་ཀྱིས་མགྲོན་ཁ་ཞབས་ཏོག་དངཿ ཁྱེད་ལ་ཚན་གྲངས་
འདི་རྣམས་བསྐུལ་ཞེས་ཞིབ་པར་ཞུས ནང་བློན་གྱི་ཞལ་ནསཿ ཨ་
ཙི་ཙི་དཀའ་ལས་འདི་སྤྱོད་པ་ཡ་རབ་ཚན་གྲངས་དང་ཞབས་ཏོག་ཆེ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བཀྱགས་བཀུར་གསུམ་འདི་ཉི་འབུམ་རྒྱལ་པོའི་སྐུ་དྲིན་རེད་གསུངསཿ
ཐུགས་དགྱེས་དགྱེས་མཛད་ནས་བཞུགསཿ དེའི་ཕྱིར་ནང་པར་ཨ་སྐྱོ་
གཉིས་ཀྱིས་ཚན་གྲངས་ལྔ་བཅུ་རེ་བཟུང་ནསཿ རང་དཔོན་རྒུ་རུ་རྒྱལ་
པོའི་མདུན་ལ་སོང ཚན་གྲངས་རྣམས་རྒུ་རུ་དཔོན་གྱི་མདུན་དུ་
བཞག་ནས་ཁོང་གཉིས་ཀྱིས་རྒྱ་ནག་གནས་ མཇལ་འཁོར་ཚུལ་
སོགས་སེམས་ཚོའི་གཏམ་ཁུ་བྱུག་སྙན་འགྱུར་གྱི་ངག་རྟ་ལ་
དྲངས་ནས་མགྲིན་གཅིག་ཏུ་གླུ་ཞུས་འདི་ལྟར་ཕུལ་ལོ༔ ཨ་
ལ་དེ ༴ ཐ་ལ༔ ཨོ་ཆུང་ཆུང༔ ཡང་དགཟལྷ་བྱང་སེམས་
ཐུགས་རྗེས་བདག་ཞལ་གཟིགསཿ བོད་འཛམ་གླིང་བསམ་ཡས་
ཞིང་ཁམས་ནསཿ ཨོ་རྒྱན་རྗེ་འབངས་སྤྲུལ་འཁོར་བཅསཿ དུས་ དེ་
རང་གནས་མཆོག་འདི་རུ་བྱོན༔ བྱོན་ནས་བདག་རྒྱུད་བྱིན་གྱིས་རློབས༔
ས་འདིའི༴ རྨའི་གཡང་ར་ལྷ་མཁར་རྫོང་དྲུག་རེད ཕོ་ང་འདྲ༴ ངེད་
རྒུར་ཤོག་དགུ་བཅུའི་ཕྱུག་ཁ་གཉིསཿ གཅེས་ཕྲུག་རིག་འཛིན་དབང་
ལྷ་དངཿ བུ་པདྨ་དོན་གསལ་ཕ་སྤུན་ཟེརཿ ཚུར་གསོན་དང་རྒྱལ་པོ་རྒུ་
རུ་ལགསཿ ངེད་གཉིས་པོས་རྒྱ་ནག་གནས་མཇལ་འཁོརཿ སྨད་རྒྱ་
ནག་གླིང་ཁམས་བདེ་ཞིང་སྐྱིད རྒྱ་ནག་རྒྱལ་པོས་མགོ་འདྲེན་མཛད
ཡར་བཀའ་ཤོག་ལམ་གྲོ་སྐྱེལ་མ་བཅས སྨད་དར་མདོ་བར་བསྐྱལ་
བཀའ་དྲིན་ཆེ༔ དར་མདོ་ནས་ཇ་ལམ་ཞེན་ནས་འོངཿ དགྲ་མེད་སྙམ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཟུར་ཙམ་བྱ་མ་ཤོརཿ རྫས་བྲག་ནས་གཡུ་རོང་སླེབས་དུས་སཿ གཡུ་
ཙི་ལེན་དཔོན་གྱི་ལམ་སྲུང་ཐུབཿ ལམ་ཁྲལ་དང་མགོ་ཟས་མ་སྦྱིན་
རྒྱུ་ལམ་དཀར་མོ་མི་དབང་ཟེརཿ ཉམ་ཆུང་གི་ཞུ་བ་མང་བསྐོར་ཡངཿ
བརྡ་མ་འཕྲོད་ངེད་གཉིས་བཟུང་ནས་བཅོམཿ རྒྱབ་གོས་འཚོ་ལྷམ་ཇ་
བལ་སྐྱོགསཿ གླང་རྒྱབ་ནས་གསོན་བཤས་རྡོག་ཆ་གཉིསཿ དམར་
བཅད་མཚར་བཞིན་སོང་ཞེས་བཏང༔ དེ་འདྲའི་ས་ཆར་ངན་སྲོལ་དརཿ
ཁོང་ས་བར་ལུང་ལིའི་སྡིག་རྒྱལ་ནི༔ ཤིན་ཏུ་མ་རུངས་བདུད་སྤྲུལ་ཞིག
ཡིན་ངེས་པར་ཆོས་ལུགས་སྒྲུབ་ཅེས་གཏམ བཤད་ཚུལ་བྱ་ལས་གར་
བརྟགས་ཀྱང ལས་ཡག་པོ་མི་དྲན་ཐག་ཆོད་རེད༔ དབུས་ལྷ་སར་ཇོ་
མཇལ་གནས་ལམ་བཅསཿ སྨད་རྒྱ་ནག་གནས་སྐོར་ལམ་འགྲོ་བཀག
མདོ་ས་བར་ས་མདོ་ཐམས་ཅད་བཟུངཿ འཕྲོག་བཅོམ་དང་ཉེས་མེད་
ཆད་པས་བསྡིགསཿ ལས་མི་དགེ་སྡིག་པའི་མུན་པ་འཐིབསཿ ཁྱད་
པར་དུ་གླིང་ལ་དགྲ་སྐད་ཤོམསཿ གླིང་སེང་ཆེན་རྒྱལ་དང་སྟག་རོང་
དཔོན འདན་འབྲི་དཔའ་ཐུལ་སུ་ཟིན་ན ཁྲིམས་ཆད་བཙན་ཕབ་
ངན་གསོད་བྱེད༔ དེ་རྗེས་གླིང་པ་རྡུལ་དུ་བརླག ཐུབ་དུས་འཇང་
མོན་མ་གཏོགས་ལེ ལྷོ་གླིང་འདི་ན་བསྟན་བཤིག་ནི༔ ངེད་གཡུ་རོང་
བཙན་ པོ་ རྒྱལ་ བློན་ ལསཿ དབང་ ཆེན་ སྐྱིད་ བདེ་ མེད་ལེ་དང
དགོས་ ནང་ པའི་ བསྟན་ པ་རྨང་མེད་བྱེདཿ ནང་སྟོན་བླ་སེར་སུ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མཐོང་ བཟུང་ནས་ཁྲིམས་དང་ཆད་བཙན་ཕབ་ངན་སོད་བྱེད༔ ཐ་
མ་བྲན་གཡོག་སྡིག་ལ་འཇུག དེ་དུས་དབང་ཆེན་ངེད་ཡན་མེད
བོན་ཆབ་ནག་ལྟ་ལོག་གྲུབ་མཐའ་འཛིན མཐའ་མིན་ནས་མུ་སྟེགས་
སྟོན་པ་བསཿ འཛམ་གླིང་བོན་བསྟན་དར་བར་བྱེད༔ དེ་འདྲའི་བྱ་ངན་
སྐད་ཆ་འགི ཁ་དར་མི་རུང་བསྟན་པ་ལཿ འཚོ་ངེས་པ་མགོ་རྡུང་རན་
ཚོད་རེད ངེད་གཉིས་ཆུང་སྡེ་སྟོད་སྨད་འབྲོག གླང་དམར་རྒྱབ་རོ་
བསྐྱངས་བཞིན་དུ༔ ལྟོ་བསླངས་བཟང་སྟེར་གསེར་ཁམས་སླེབས
གསེར་ཉི་འབུམ་རྒྱལ་པོའི་བཀའ་བློན་མཿ ཀྱིབ་རི་དཔོན་གྱི་མདུན་
ལ་སོང ལོ་རྒྱུས་སྐད་ཆ་ཞིབ་ཏུ་ཞུསཿ ངེད་གཉིས་ལ་ཞལ་བཟང་
ཚིག་རྒྱན་མཛད༔ ཉི་འབུམ་མདུན་ལ་འཕྲིན་ཆ་བཏངཿ རྒྱབ་གོས་ཞྭ་
ལྷམ་གཡུ་ཚར་ཕྲུགསཿ ཞབས་རྟ་སྒ་སྟན་ལམ་གྲོ་བཅས༔ ནང་བློན་
དམུ་ཚ་ཚེ་དབང་དངཿ དཀྱི་ཐང་བཀྲ་ཤིས་རབ་བརྟན་གཉིསཿ སྐྱ་མི་
བཅུ་ཡིས་གླིང་ལ་བསྐྱལཿ ཁར་སང་སྐྱེལ་མ་ཕྱིར་ལ་སོང ད་ནང་ཉི་
ཤར་སྔ་མོ་ནསཿ ཁྱེད་མདུན་སེམས་ཚོ་ཞུ་རུ་འོངཿ སེམས་ཚོའི་སྐད་ཆ་
འདི་འདྲ་རེདཿ གླིང་ལ་དགྲ་ཟུར་ཨེ་སྐོར་སྙམ སེང་ཆེན་དཔོན་དང་
སྟག་རོང་སོགསཿ དཔའ་ཐུལ་ཡོངས་ལ་བྱ་བཏང་ཚུལཿ ཅི་དགོས་
རྒྱལ་པོ་རྒུ་རུའི་མཁྱེན གླུ་གསན་ན་རྒུ་རུའི་ཐུགས༴ མ་གསན་གླུ་ལ་
མང་ཞུ་མེདཿ ཅེས་ཞུས་ཚེ་རྒྱལ་པོ་རྒུ་རུས་ཨ་སྐྱོ་གཉིས་ལ་མགྲོན་ཁ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དང་ཆང་སོགས་སྡེར་ཁ་མང་པོ་བསྒྲིགསཿ མར་སེམས་ཚོའི་གླུ་ཁྲུང་
ཁྲུང་འཕུར་འགྲོས་འགྱུར་ངག་ལྡེམ་དྲུག་གི་རྟ་ལ་དྲངས་ནས་འདི་ལྟར་
བླངས་ སོ གླུ་ ཨ༔ ཐ་ལ༔ ཨོ་ ཆུང༔ བཀའ་ ཡང་ དག༴ མགོན་
འཕགས་པའི་ཐུགས་རྗེའི་འགྲོ་ཀུན་སྐྱོངསཿ གནས་ནུབ་ཕྱོགས་པདྨོ་
བཀོད་ཞིང་ནསཿ མགོན་ཚེ་དཔག་མེད་པ་སྤྲུལ་འཁོར་བཅསཿ དུས་
དེ་རིང་གནས་མཆོག་འདི་རུ་བྱོན༔ བྱོན་ནས་འཆི་མེད་དབང་བྱིན་སྩོལ༔
ས་ འདིའི༴ ས་འདིའི༴ གཡང་ ར་ལྕགས་མཁར་ལྡེམ་དྲུག་རེད
ཕོ་ང་འདྲ ང་བྱང་སེམས་མི་ཡི་གཟུགས་སྤྲུལ་ཡིན༔ རྒུ་རུ་འཆི་མེད་
དབང་རྒྱལ་ཟེརཿ ཚུར་ཉོན་དང་རྒུར་ཤོག་སྙིང་བཅུད་གཉིསཿ སྨད་རྒྱ་
ནག་གནས་འཁོར་བདེ་བར་སླེབསཿ རི་ཡུལ་ཀུན་བདེ་སྐྱིད་ཞལ་
འཛོམས་བཟངཿ ཨ་ལ་མི་སྲིད་སྐད་ཆ་ལ་ཡ ཁོང་གཡུ་རོང་བཙན་
རྒྱལ་ཟེར་བ་ཡིསཿ ས་བར་ལུང་ལིར་གྲགས་ལེ་ནི བཙན་པོ་ཡ་མེད་
ཡིན་པས་ན ངེད་ཁྲ་མོ་གླིང་གཉིས་དཔའ་རྩལ་གཤིབསཿ དཔའ་སུ་
བཟང་ལྟད་མོ་གྲགས་ལེ་བཟོ༔ རྒྱུ་འཕྲོག་ལ་རྒྱུ་ལན་ཁུག་ལེ་དང
རྡུང་བཅོམ་ལ་དགྲ་ལན་ང་ཡིས་རྩོད དགོས་ནང་པའི་བསྟན་པ་
བཤིགས་ཞེས་དངཿ གླིང་ལ་དགྲ་སྐད་ཚད་མེད་གཏམ དབུས་ལྷ་
སར་ཇོ་མཇལ་གནས་ལམ་བཅསཿ སྨད་རྒྱ་ནས་གནས་སྐོར་ལམ་འགྲོ་
བཀག ས་བར་ས་མདོ་ཐམས་ཅད་ལཿ ལམ་སྲུང་དང་ལམ་ཁྲལ་མགོ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཟས་ལེན༔ བཙན་ཁྲིམས་རྒྱལ་ཁམས་མི་ཤོང་ལེ སྡིག་བུ་དེས་ངན་
སྲོལ་ག་ནས་དྲམཿ ཅི་འདྲ་ལེ་ཚད་མེད་སྐད་ཆ་འགི ཁོང་བསམ་བྱ་
གླིང་བས་མི་ཁུར་མོ ངས་སེང་ཆེན་སྐུ་རྗེ་རྒྱལ་པོ་དངཿ བློན་ཆེན་
འདན་མ་སྟག་རོང་དཔོན གླིང་དཔའ་ཐུལ་ཡོངས་ལ་འཕྲིན་ཆ་སྐུརཿ
བཀའ་གྲོས་ཅི་ གསུང་ རན་ཚོད་རེད བཙན་ གཡུ་རོང་བསྲེ་ རྫོང་
མཛོད་དགུ་པོ༔ ཁྲ་མོ་གླིང་གི་གཏེར་སྐལ་རེད རྒྱུ་ཆེ་ལེ་རྒྱགས་པས་
མི་ཁུག་ན༔ བཙན་ཡ་མེད་གཡུ་རོང་རྒྱལ་བློན་ལཿ དམག་ཁྲ་མོའི་
ལས་མཐའ་གཏད་རྒྱུ་ཡིན ངེད་རྒུར་ཤོག་ལས་དམག་སྔོན་ལ་འགྲོ༔
བཙན་རྒོད་པོ་གཡུ་རོང་བྲག་མཁར་རྫོ་ངཿ དཔའ་ཡ་མེད་སྟག་ཐུལ་གྱི་
ལྔ་ལཿ ངས་གནམ་ལྕགས་ཐོག་མདས་རྩེད་མོ་འགྱེདཿ དཔའ་རྩལ་
འཛམ་གླིང་གྲགས་ལེ་དངཿ གཡུ་འབྲོག་སྡེ་ང་ཡིས་ལོན་ལེ་གཉིས
སྐུ་རྗེའི་ཞབས་ཞུ་ འགྲུབ་ལེ་ གསུམཿ མ་ཐོན་དུས་རྒུར་ཤོག་མིན་
རྟགས་ཡིན༔ གླུ་གོ༴ མ་གོ༴ ཅེས་གསུངས་ནས་ཨ་སྐྱོ་གཉིས་ལ་སྟག་
གཟིག་གི་པགས་པ་དང་གསེར་དངུལ་སོགས་ཚན་གྲངས་རྩ་ལྔ་རེ་
གནང་ནས་དཔོན་སྡེ་ཐུགས་རྒྱུད་གཅིག་འདྲེས་སུ་གྱུར་ནས་དགའ་
བཞིན་སྤྲོ་བཞིན་ཕྱིར་ཁྱིམ་དུ་འོང་ནས་ཚེགས་སོད༔ སེམས་བདེ་བདེ་
བྱེད་ནས་བསྡད་དོ༔ དེའི་ཕྱིར་ནང་ཉི་མ་རྩེ་ཤར་དུསཿ ཆུ་རུ་དཔོན་གྱི་
ཕྱག་མཛོད་རིན་ཆེན་ཟླ་བ་ལཿ སྐྱ་རོགས་བཅུ་གསུམ་བཅས་སེང་ཆེན་
19



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དཔོན་ད འདན་མ་བློན་སྟག་རོང་དཔོན་སོགས་ལ་ཞུ་ཕྲིན་དངཿ ཆ་
ཡིག་ཞིབ་རྒྱས་སོ་སོར་ཐིལ་རྒྱ་དར་བཅས་བསྐུར་ནས་བཏངཿ ཁོང་
ཐུགས་དགྱེས་བཞིན་གཡུ་ཁྲིའི་སྟེང་སྣང་བཞིའི་ཉམས་ལེན་ཡེངས་
མེད་ངངཿ ཤ་ཆང་བདུད་རྩི་ཚོགས་འཁོར་ལ་རོལ་བཞིན་བཞུགསཿ
དེའི་ཕྱིར་ནང་སེང་ཆེན་རྒྱལ་དངཿ འདན་མ་སྟག་རུང་དཔོན་སོགས་
ལ་ཞུ་ཡིག་འཕྲིན་ཆ་རྣམས་ཞིབ་ཏུ་འཕྲོད་ཚེ༔ གླིང་སེང་ཆེན་དཔོན་
དངཿ བློན་གྲུབ་ཆེན་དཔའ་ཐུལ་བརྒྱད་ཅུ་པོའི་ཆ་འཕྲིན་དང་ཡི་གེར་
གཟིགས་དུསཿ ཐུགས་དགོངས་པ་སངས་རྒྱས་ཡིན་ཡང་གང་འདུལ་
གཟུགས་ སྐུའི་ འགྲོ་ དོན་ ལྟར་ ན་ ཐུགས་ གཏུམ་རྔམ་ མི་ བཟོད་ པ་
འཁྲུགསཿ ཅི་འདྲ་ལེ་བདུད་སྤྲུལ་ངན་པ་ས་བར་ལུང་ལིའི་རྒྱལ་ཕྲན་
ཞིག་གི་བརྙེས་ཚོད་ལཿ ངེད་གླིང་དཀར་གྱིས་མགོ་སྨད་མ་ཐུབ་
བསྟན་འགྲོ་ལ་གནོད་འཚེ་ལས་ཡག་ཉེས་ཆེན་པོར་གཏུགས་ངེས་རེད་
དགོངསཿ སེང་ཆེན་དཔོན་དང་འདན་མ་སྟག་རོང་དཔོན་སོགས་ཀྱི་
དར་བློན་དཔོན་གཡོག་ལ་མགྲོན་ཁ་ཚན་གྲངས་མང་པོ་གནངཿ རྒུ་རུ་
རྒྱལ་པོར་ཞུ་རྒྱུ་ནི༔ ཁྱེད་ཀྱི་དགོངས་གཞི་རྣམས་བསྟན་འགྲོའི་དོན་
བསམ་གྱིས་མི་ཁྱབ་པ་རེདཿ ད་རེབ་གསུང་ཆ་བསྐུར་བ་འདི་དག
བཀའ་དྲིན་ཤིན་ཏུ་ཆེ་གསེར་དངུལ་སྟག་གཟིག་གི་ཚན་གྲངས་ལྔ་བཅུ་
རེ་ཡོད་པ་རྒུ་རུ་རྒྱལ་པོར་འཚམས་རྟགས་བརྡ་མཚོན་ཡིན༔ གོང་མ་ལྷ་
20



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་
།
ཡི་ཙི་ལེན་འདུལ་བབས་ཀྱི་ལུང་བསྟན་ནམ་གནང་ཚེ ཁྱེད་ཀྱིས་
གསུངས་པ་ལྟར་ལྷ་དམག་རིམ་བཞིན་ཆས་རྒྱུ་བྱེད༔ དེ་བར་འཇམ་ཀྱི་
ལེ་བཞུགས་རྒྱུ་ཡིན་ཞུས་གསུངས་ནས་དར་བློན་དཔོན་གཡོག་རྣམས་
ཕྱིར་རྒུ་རུའི་མདུན་ལ་ཕེབསཿ ཚན་གྲངས་བསྐུར་བ་རྣམས་མདུན་དུ་
བཞག་ནསཿ སེང་ཆེན་དཔོན་དང༔ འདན་མ་སྟག་རོང་སོགས་ཀྱི་
གསུང་ཆ་རྣམས་ཞུས་པར་དཔོན་བློན་འཁོར་བཅས་ཐུགས་དགྱེས་
བཞིན་དགའ་སྟོན་ཚོགས་ཀྱི་འཁོར་ལོ་ལ་རོལ་ནས་བཞུགསཿ དེའི་
སྔར་ཉིན་གསེར་ཉི་འབུམ་རྒྱལ་པོའི་མདུན་ནསཿ གསེར་རོང་སྡེ་ཁྲི་ཡི་
དམག་དཔོན་ཀྱིབ་རི་རྗེས་དཀར་བློན་ཆེན་པདྨ་བསྟན་འཛིན་གྱིས་མི་
བཏངཿ སྟོང་དཔོན་འཆི་མེད་སྟོབས་ལྡན་དཔོན་གཡོག་ལ་མགྲོན་ཁ་
དང་སྟག་གཟིག་གསེར་དངུལ་སོགས་ཚན་གྲངས་བཅོ་ལྔ་རེ་གནང
རྗེས་དཀར་ཀྱིབ་རི་དཔོན་ལ་སྟག་གཟིག་དང་གསེར་དངུལ་སོགས་
ཚན་གྲངས་སུམ་བརྒྱ་དང་བཅུ་གསུམ་བསྐུར་ནས་བཙན་གཡུ་རོང་ལ་
དགྲ་ལན་འདེབས་དགོས་ཚུལ་དང་འཐབ་ཚུལ་ས་འཛིན་ཆུས་སོགས་
ཀྱི་གླུ་ཉི་འབུམ་རང་གི་ངག་དལ་འཇམ་རིང་མོའི་རྟ་ལ་དྲངས་ནས་
འདི་ལྟར་བླངས་སོ༔ གླུ་ཨ ཐ་ལ༴ ཨོ་ཆུང་མ རྗེ་འགྲོ་མགོན་
འཕགས་པའི་ཐུགས་རྗེས་གཟིགསཿ གནས་པོ་ཊ་ལ་ཡི་ཞིང་ཁམས་
ནསཿ བྱང་སེམས་མིག་མི་འཛུམ་པ་ལཿ རྒྱལ་སྲས་འཕགས་ཚོགས་
21



----
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གྲངས་མེད་བསྐོརཿ གསོལ་འདེབས་བུ་ལ་བརྩེ་བས་སྐྱོངསཿ གནས་
རྔ་ཡབ་དཔལ་རིས་ཞིང་ཁམས་ནསཿ ཨོ་རྒྱན་སངས་རྒྱས་གཉིས་པ་ལ
འཁོར་འཕགས་ཡུལ་གྲུབ་རིག་འབུམ་གྱིས་བསྐོརཿ གསོལ་འདེབས་
བུ་ལ་ཐུགས་རྗེས་གཟིགསཿ གནས་གཡུ་ལོ་བཀོད་པའི་ཞིང་ཁམས་
ནསཿ རྒྱལ་ཡུམ་ཏཱ་རེ་ལྷ་མོ་ལཿ འཁོར་རྒྱུན་མཐའི་སེམས་མ་འབུམ་
གྱིས་བསྐོར༔ གསོལ་འདེབས་བུ་ལ་བྱིན་རླབས་སྩོལཿ ས་འདིའི༔ ས་
འདིའི༴ གསེར་ འབྲོང་ མདུན་ བཙུན་མོའི་ ཐང་ ལྟེམ་ ཟེརཿ མཁར་
འདིའི༴ མཁར་འདིའི༴ གསེར་མཁར་གཡུའི་སྒོ་བརྒྱད་ཟེརཿ ཕོ་ང་
འདྲ༴ ཕོ་ང་འདྲ༴ གླིང་ཆེ་རྒྱུད་གསེར་བ་ཆ་བརྒྱད་དཔོན གྲུབ་ཆེན་
ཉི་འབུམ་དཔའ་བོ་ཟེརཿ ཚུར་ཉོན་དང་འཆི་མེད་སྟོབས་ལྡན་ལོ༔
རྗེས་དཀར་བློན་ལ་ཞུ་རྒྱུ་ནི སྨད་གཡུ་རོང་བཙན་ཚིག་དགྲ་སྐད་དེ༔
ངེད་ཁྲ་མོ་གླིང་གིས་ག་ལ་ཁུརཿ འཇིག་རྟེན་མི་ཡི་ཁ་དཔེ་ལཿ རྒྱུ་མ་
བསགས་བཞིན་དུ་གནམ་བབས་ཆརཿ ཚོ་ཟད་རྟ་རྒན་འཆི་ཐུག་ན
རྒྱ་ལམ་ཁྱི་རྒན་ནམ་ལང་ཟེརཿ མར་མེ་སྣུམ་ཟད་གསལ་འོད་འབར
གཉའ་ནོན་སྲིད་པའི་རླུང་དམར་དཀྲུགསཿ ད་ཉི་མ་བདུན་ལས་མི་
འགྱངས་པརཿ ཁྱེད་རོང་སྡེ་ཁྲི་ཤོག་ཞིབ་ཏུ་ཆས ཁྲོམ་རྒང་ཡིས་དུར་
ལྗང་ལི་སྟོདཿ སྐྱི་ཙིར་སྟག་བཀྲ་ས་སྣེ་རེརཿ ཉིན་གྱི་སོ་སྲུང་མཚན་ས་
སྒུག ས་ཚུགས་རེ་རེ་འཛིན་རྒྱུ་ཡིན༔ དགྲའི་ཡར་མཁོན་སྣ་ཐུག་
22



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གནས་སྐབས་ན དམག་ནག་པོའི་ལས་མཐའ་ཕུད་ནས་ནི བཙན་
རྒོད་པོ་གཡུ་རོང་རྒྱལ་བློན་ལཿ ངེད་གླིང་དཀར་དཔའ་ཐུལ་བརྒྱད་ཅུ་
པོའི དཔའ་རིམ་བཞིན་འགྲན་དང་གོ་རྒྱུ་འགི ཁོང་བསམ་ཐོག་རྟ་
རྒྱུགས་བྱེད་སྙམ་ཡངཿ དཔའ་གླིང་བས་ རང་ ཡན་ཤོར་ རབ་མེད
སྟོབས་ཆེ་ལེ་རྒྱགས་པས་མི་རྒྱུད་མཿ གཡུའི་བསེ་རྫོང་ཁྲ་མོ་མཛོད་
དགུ་པོ༔ གླིང་སེང་ཆེན་རྒྱལ་པོའི་གཏེར་སྐལ་དངཿ ངེད་གྲུབ་ཆེན་
བརྒྱད་ཅུའི་འགྲོ་དོན་རེད ད་མི་ལོ་གསུམ་ལས་མི་འགྱངས་པར
དཔའ་དང་སྟོབས་རྩལ་ཁོ་ན་ཡིསཿ བོད་འཛམ་གླིང་བསྟན་ཆུས་རྒྱས་
པའི་ཕྱིརཿ བསེ་རྫོང་གླིང་ལ་ལོན་ལེ་དངཿ བོན་ཆབ་ནག་གྲུབ་མཐའ་
སྣུབ་ཐུབ་དགོསཿ དེ་མ་ཐུབ་རྟ་ཁའི་མི་ཁུག་གི གླིང་ལྷ་དམག་སྤྱི་
འགྲིག་མ་ཆས་བ ངེད་གསེར་ཤོག་ལྷ་དམག་སྔོན་ལ་ཆས རྩང་
ཐང་ལི་སྟོད་བརྒལ་ནས་ནི༔ ཡར་མར་དགྲ་འཐབ་ཆ་ཡིག་སྐུལ
དཔའ་རྒོད་རྩལ་ སུ་བཟང་འགྲན་ རྒྱུ་ཡིན ཁེ་ ཕམ་ རྒྱལ་སྔོན་གྱི་
བསྐོས་ ཐང་ རེད གསེར་ ཡུས་ འབྲོག་ གཉིས་ ཀྱི་ དགོན་ རི་ ཁྲོད
མཁན་བླ་སྤྲུལ་འདུ་གྲྭ་ རང་ རང་འཚོགསཿ བསྟན་འགྲོའི་དོན་ལྷ་
དམག་ཞིབ་ཆས་ཚོརཿ སྐུ་རིམ་ཡི་དམ་གང་རུང་བསྒོམ༔ ལྷ་སྲུང་ལ་
ཕྲིན་གསོལ་མཛད་ རྒྱུ་ཡིན ངེད་གླིང་དཀར་གྲུབ་ཆེན་བརྒྱད་ཅུ་
སོགསཿ ཨོ་རྒྱན་པདྨའི་རྒྱལ་ཚབ་དརཿ སངས་རྒྱས་སྟོང་གི་འཕྲིན་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ལས་རྩལཿ ནག་ཕྱོགས་བདུད་ཀྱི་ཁ་གནོན་རེདཿ དམ་པ་ཆོས་ཀྱི་
སྲོག་ཤིང་ཡིན༔ བདུད་མ་རུངས་བཙན་རྒྱལ་ཆམ་ལ་ཕབ གཡུ་བསེ་
རྫོང་གླིང་ལ་ལོན་ལེ་དངཿ དགྲ་སྡེ་ཆོས་ལ་འགོད་ལེ་གསུམ མ་ཐུབ་
དུས་གླིང་དཀར་མིན་རྟགས་གྱིསཿ གླུ་གོཌ མ་གོ༴ ཅེས་གསུངས་ནས་
སྟོང་དཔོན་འཆི་མེད་སྟོབས་ལྡན་དཔོན་གཡོག་ལྔ་པོས་དོན་རྣམས་
ལེགས་པར་གྲུབ་ནས་དགའ་བཞིན་སྤྲོ་བཞིན་ཕྱིར་ཀྱིབ་རི་དཔོན་གྱི་
མདུན་དུ་ཐོན ཁོང་རྣམས་ལ་ཉི་འབུམ་རྒྱལ་པོའི་མགྲོན་ཁ་དང་ཚན་
གྲངས་སོགས་ཞལ་བཟང་བསམ་གྱིས་མི་ཁྱབ་པ་མཛད་ཚུལ་དང
ཁྱེད་ལ་ཚན་གྲངས་དང་བཀའ་གསུང་འཕྲིན་ཆ་འདི་རྣམས་བསྐུལ་
ཞེས་ཞིབ་ཏུ་ ཞུས་ཚེ བློན་ཆེན་པདྨ་བསྟན་འཛིན་ཐུགས་ཤིན་ཏུ་
དགྱེས་ནསཿ ཨ་ཙི་ང་ལ་ཉི་འབུམ་རྒྱལ་པོས་ནམ་ཡིན་ན་ཆེ་བཀྱགས་
བཀུར་ གསུམ་ ཚན་ གྲངས་ ལྷ་དར་ སོགས་ བཀའ་གསུང་འཕྲིན་ ཆ་
གསལ་བོ་བསྐུར་བྱུང་བ་འདི་བསམ་གྱིས་མི་ཁྱབ་པ་རེད་གསུངསཿ
ཁོང་གསེར་ཁྲིའི་སྟེང་གང་ཤར་སྒོམ་མེད་ངང༔ ཤ་ཆང་བདུད་རྩིའི་
ཚོགས་འཁོར་ལ་རོལ་ནས་བཞུགསཿ དེའི་ཕྱིར་ནང་བརཿ གཡུ་རོང་
རྒྱལ་པོའི་ལྷོ་བློན་ཆེན་པོ་གདོང་སྣ་བེ་རི་ཉི་མ་རྒྱལ་མཚན་གྱི་དཔའ་
ཡ་མེད་ཤན་ལ་བུད་ལེ་སྟག་ཐུལ་བདུན་ཁྲིད་སྐྱ་མི་དཔོན་གཡོག་
བརྒྱད་བྱས་ནསཿ གསེར་ལ་ཇག་རྒྱུགས་དང་ས་རྩིས་རི་ཉུལ་དང་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ལམ་ཉུལ་འོལཿ གཡུ་རོང་གི་རྐུན་མཁས་མི་གསུམ་ཟེར་བ མི་ཉག་
ཚེ་སྐྱབསཿ ཆུ་བར་ཨ་བྲ ཁ་ལུང་གཡུང་དྲུང་གསུམ་པོ་ཁྲ་མོ་གླིང་གི་
ཡུལ་ལ་ས་ཆ་རི་རྩིས་རི་ཉུལ་དང་ལམ་ཉུལ་སྟབས་རྐུ་བར་འོང་ངོ༔
གཡུ་རོང་ བློན་པོ་བེ་རི་དཔོན་གཡོག་ གསེར་ གྱི་འཇི་ཆེན་སྟོད་ཉི་
འབུམ་འབྲོག་སྡེ་སྨད་མཐའ་ཡོད་པར་ཤེས་ནསཿ དེ་ལ་བརྒྱུགས་ནས་
གསེར་འབྲོག་གི་རྟ་ལྔ་བརྒྱ་རི་ནས་དེད་སོང་ཚེ༔ ཉི་འབུམ་འབྲོག་སྡེ་
སྨད་པའི་དཔོན་པོ་དགྲ་བླ་དོན་གྲུབ་ཀྱིས་ཉི་འབུམ་དཔོན་ལ་ཆ་བཏང
ཁོང་གིས་ཡང་འབྱོན་ཆུས་རྟ་ལ་སྲབ་འཇོག་དང་སྒ་སྟོད་དུས་མཉམ
གོ་གྱོན་འཁོར་གསུམ་དུས་མཉམ་བྱས་ནས་བྱོན༔དེ་ནས་ཉི་འབུམ་
རྒྱལ་པོའི་གསན་མ་ཐག ཆིབས་རྟ་རླུང་རི་གཡུ་འཕུར་ལཿ གསེར་
སྲབ་དུང༌ ཕྲེང་ སུམ་བསྒྲིགས་ བཞག བལ་ སྟན་འཇའ་ རིས་ དགུ་
འཁྱིལ་སྟེངཿ གསེར་སྒྲ་གཡུ་འབྲུག་ཚང་འཁོར་བསྟརཿ སྒ་ཁེབས་
རྒྱ་གར་ས་གདན་འཕརཿ ལི་ཚར་ས་ལམ་དམར་པོའི་སྟེངཿ གསེར་
ཁྲབ་ཆེན་པོ་སྟག་རྒྱན་གསོལ༔ སྐ་རགས་དངུལ་སྐུད་བྲག་
མདུད་བརཿརལ་གྲི་རེག་གཅོད་མེ་རི་དྲངསཿ གསེར་རྨོག་
དགྲ་བླའི་གསེས་མཁར་ལ་ དར་འཕྲུ་རྒྱལ་མཚན་བཅུ་གསུམ་
བཙུགས༔ གཡས་སྟག་རལ་སྟག་མོའི་མཆོང་སྟབས་ནང དགྲ་
འདུལ་ལྕགས་མདའ་དགུ་བཅུས་བཀངཿ གཡོན་གཟིག་ཤུབས་གཟིག་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མོ་མཆོང་སྟབས་ནང༔ བདུད་འདུལ་གཞུ་རྒོད་འབྲུག་ལྡེམ་བཞག
གནམ་ལྕགས་སྟ་རེ་གློ་ལ་བཏགས༔ ས་ལམ་སོ་ཤུབས་དཔའ་ལུང་
གསེརཿ འབྲོང་ཞགས་འཁྲིལ་བརྒྱ་རུམ་དུ་བཞུགསཿ མགུལ་གབ་
གསེར་གྱི་འབྲུག་ཚངས་ནངཿ མགོན་ཤཱཀ་ཐུབ་དབུ་ལོ་རང་བསྲེལ་
བདུན༔ སངས་རྒྱས་གཉིས་པའི་ཚེ་མདུད་དངཿ མ་གྲུབ་རྒྱལ་
ལྷ་མོའི་ཚེ་རྫས་བཞག ལྕགས་ལྷམ་ཆུ་སྲིན་ཆ་མཉམ་ལཿ གསེར་
དངུལ་ ལས་གྲུབ་ ཉ་ ཆབ་སྒྲོག དགྲ་བླའི་རྟེན་ མདུང་ ནམ་ མཁར་
བསོརཿ མགོན་ལྷ་དམག་བྱེ་བའི་དཔུང་གྲོགས་བཅསཿ སེར་ཚུབས་
སེ་ གསེར་ རི་ཞོག་ ཞོག་ ཕེབསཿ ཁོང་དཔོན་ གཡོག་ གཉིས་ གདོང་
འཛོམས་ ཚེ་རྫུ་ འཕྲུལ་གྱིས་སྐད་ ཅིག་ གིས་རྟའུའི་ཁས་ ཁ་ནས་མར་
གཟིགས་དུསཿ ཆོས་བཙན་རིས་གདོང་ནས་བེ་རུའི་རྟ་དེད་སྔོན་ལ་
བཏངཿ ཁོས་ཕྱིར་ཉི་འབུམ་དཔོན་གཡོག་ཕེབས་འོང་བ་མཐོང་དུསཿ
གླུ་མ་བླངས་ངག་མ་བཀུག་པར་དུག་མདའ་ཚ་ལ་ཐོག་གཏོར་ཟེར་
བས་ གཅིག་འཕངས་བྱུང་བ ཁོང་གཉིས་ལ་སྐྱོབ་པའི་ལྷ་དང་འགོ་
བའི་སྲུང་མ་རྣམས་ཀྱིས་དུག་མདས་མ་ཕོག ཕོག་ན་ཡག་ཉེས་ཆེན་
པོར་གཏུགས་ངེས་ཀྱང་མ་སྙད་དོ༔ དུག་མདས་རི་ཁམ་ཞིག་བཅད་
ནས་ཕར་ནང་མདའ་རང་འཐོར་ལ་སོང་ངོ༔ ད་ལྟ་ཡང་མདའ་ཤུལ་
ཡོད་ངེས་ཡིན་ནོ༔ དེ་མ་ཐག་ཉི་འབུམ་དཔོན་གཡོག་གཉིས་པོ་རྫུ་
26



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འཕྲུལ་གྱིས་རྗེས་བཅད་ནསཿ རྟའུ་ཚ་འཕྲང་ནས་ གདོང་ནས་མར་
གཟིགས་དུསཿ བེ་རུ་དཔོན་ གཡོག་ གིས་རྟ་རྣམས་དེད་ ནས་ གདོང་
སྣའི་ལྕགས་ མཁར་ དགུ་ཐོག་ གི་ལྕགས་ རིས་ ནང་ ཤོར་ སོང་ཚེ
ཉི་འབུམ་དཔའ་བོའི་ལྷ་མདའ་བདུད་མཁར་གཏོར་བྱེད་ཟེར་བ་གཞུ་
སྟབས་སུ་བཞག་ནས་གླུ་མ་བླངས་ངག་མ་བཀུག་པར་གཅིག་
འཕངས་པ་བེ་རུའི་ལྕགས་མཁར་དགུ་ཐོག་ལྕགས་གསུམ་ཐང་ །
ལ་བརྡབས་ནས་དུག་མདས་རི་ཁམ་ཆེན་པོ་ཞིག་བཅད་ནས་རྟའུའི་
ཤིས་ཆུ་ཉི་མ་བདུན་བར་བཅད་ཟེར་སྐད ད་ལྟ་ཡང་གདོང་སྣ་དང་
མགར་ར་གྲོང་མན་ཆད་གད་གཤའ་ཁོ་ན་ཡིན་པ་བེ་རུ་དང་ཉི་འབུམ་
འཁྲུགས་དུས་བྱུང་བ་ཡིན་ནོ༔ བེ་རུས་བྲན་གཡོག་དང་ཡང་ གཡོག་
སུམ་བརྒྱ་ལྷག་ཙམ་ལྕགས་མཁར་བཤིག་དུས་བསད་པ་གྲུབ་ཆེན་ཉི་
འབུམ་དཔའ་བོས་དག་པ་མཁའ་སྤྱོད་དུ་སྤར་ནས་ཕྱིར་བྱོན་
ནོ༔ གཡུའི་ཆུ་བར་ན་སྟག་ཐུལ་དོན་ལྔའི་ནངཿ གཡུ་རོང་རྒྱལ་པོའི་
གཅེས་ཕྲུག སྟག་ཐུལ་ཡོངས་ཀྱི་མི་གཡངཿ བྱང་སེམས་སྒྲིབ་སེལ་
རྣམ་སྤྲུལ་ཆུ་བར་གཡུ་ཐར་ཚེ་རིང་ཟེར་བ་དཔའ་རྒོད་འགྲན་མེད་རྩལ་
དང་ལྡན་པ་གྲུབ་ཆེན་ཞིག་ཡོད་པ་དེའི་སྡེ་བ་སྟོང་རུ་ལྷག་ཙམ་གྱི་རྟ་རི་
ལ་་ཡོད་པར་སྟོང་རྟ་ལྔ་དེད་ནས་བྱོན་ཨ་སིག་སྐུ་བླ་དོང་རྩེ་ཟེར་བའི་
གཞི་བདག་བྲག་ལོག་ཞིག་ཡོད་པ་དེར་ར་མདའ་ཨེ་འོང་བསྒུག་ནས་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བསྡད༔ དེ་མ་ཐག་ཆུ་བར་གཡུ་ཐར་ཚེ་རིང་དེས་ གཡུ་རྟ་གྱི་ལིང་
ཁོང་མཚེར་ ལཿ གསེར་ ཁྲབ་དངུལ་ ཕོག་ གསུམ་བསྒྲིགས་བཞག
བལ་སྟན་གཡུ་སྤྲིན་པ་དྲའི་སྟེངཿ གསེར་སྒ་རིན་ཆེན་སྒོ་བཞི་བསྟད
སྒ་ཁེབས་ཞིང་ཞུང་ས་གདན་འཕངསཿ གཡི་ཚར་ཡ་ཤ་ནག་པོའི་སྟེང
ལྕགས་ཁྲབ་བསྲེ་ཡི་ཚོན་ཆེན་གྱོན༔ སྐ་རགས་ཟངས་སྐུད་ལྕགས་ཆབ་
བརཿ དུག་གྲི་སྲིན་པོའི་གློག་ལྕེ་དྲངསཿ གསེར་རྨོག་བསྲེ་རིས་བ་དན་
ཕྱརཿ གཡས་སྟག་རལ་བདུད་ཀྱི་དཔའ་རྫོང་ནསཿ དགྲ་འདུལ་ལི་
མདའ་བརྒྱད་ཅུའི་བཀལཿ གཡོན་གཟིག་ཤུབས་བཙན་གྱི་ཤ་རྫོང་ནང
རྭ་གཞུ་དུག་གི་ཚ་ལ་བཞག གསེར་གའུ་རྨ་བྱ་ཁ་སྤྲོད་ནངཿ ཨོ་རྒྱན་
པདྨའི་ཚེ་མདུད་དངཿ ཡེ་ཤེས་མཚོ་རྒྱལ་དབུ་ལོ་བཞག ལྕགས་ལྷམ་
ཆུ་རིས་ཆ་མཉམ་ལཿ གཡུ་བྱིར་ལས་གྲུབ་ཞྭ་ཆབ་བསྒྲོགསཿ དགྲ་སྟར་
ཧབ་ཆེན་དཔའ་ལུང་དངུལཿ འབྲོང་ཞགས་འཕྲུལ་བཅུ་རུམ་དུ་ཞུགས
དཔའ་མདུང་དར་དམར་ནམ་མཁར་བསོརཿ ཁྲ་ཀྱི་ལེ་མེ་རི་འབར་
འབར་འོངཿ ཨ་སིག་སྐུ་བླའི་ འགབ་ ཐང་ལ་ཐོན་དུསཿ ཉི་འབུམ་
དཔོན་གཡོག་གིས་བསྒུག་ཡོད་པ་མཐོང་ནས་ཁོ་ལྷག་པར་ངར་ལངས་
ནས་ཡར་སྟེང་ལ་མཆོང་བྱུང་མ་ཐག་གཡས་སྟག་རལ་བདུད་ཀྱི་དཔའ་
རྫོང་ནང་ནས་དུག་མདའ་ཚྭ་ལ་ངར་མ་བླངསཿ གཡོན་གཟིག་ཤུབས་
བཙན་གྱི་ཤ་རྫོང་ནང་ནས་དགྲ་གཞུ་དུག་གི་ཚ་ལ་བླངསཿ དུག་མདའ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གཞུ་སྟེབས་སུ་གཞག་ནས་དཔའ་བོའི་ངར་མ་ གླུ་ཐུང་འདི་ཤར་རོ
ཨ་དཀར་ཨ་དམར་ཏུ་དྲི་ཡེ ངས་མ་བརྟེན་རང་འཁོར་བོན་གསེ་སྟག
གཡུང་དྲུང་གྲུབ་ཐོབ་གྲངས་མེད་རྣམསཿ དེ་རང་དཔའ་བོའི་གྲོགས་ལ་
ཕེབས ས་འདིའི༴ ས་འདིའི༴ ས་འདི་ཨ་སིག་སྐུ་བླ་ཟེརཿ ཕོ་ང་འདྲ༔
ཕོ་ང་འདྲ༔ བཙན་གཡུ་རོང་སྟག་ཐུལ་མང་པོའི་ནངཿ ང་མི་གཡང་
གཡུ་ཐར་ཚེ་རིང་ཟེརཿ ཚུར་ཉོན་དང་གླིང་ཕྲུག་སེར་སྐྱ་གཉིསཿ དགྲ་
བཙན་རྒོད་རད་ཡ་མ་འདང་ན ཁྱོད་མི་ངན་ཤེས་མེད་ལོས་ཡིན་ལོ
ངེད་དོན་མེད་ཆུ་བར་སྟོང་ཤོག་ལ ཁྱོའི་དགྲ་ཟུར་དཔའ་ངོམ་མི་སྲིད་
བྱསཿ རྟ་སྟོང་རྟ་ལྔ་ལྷག་དེད་མདོགས་བྱེད༔ ཁྱེད་གླིང་བ་ཟེར་བས་
ཇག་འཁྱར་ལཿ ང་མི་སྐྲག་ངོ་མ་ཐག་ཆོད་ཡིན བཙན་གཡུ་རྗེའི་ནང་
བློན་དོན་ལྔའི་ནངཿ མི་གཡང་སྙིང་བཅུད་གཅེས་ཕྲུག་ངཿ དཔའ་རྒོད་
པོ་རྩལ་ཆེན་ཤན་ལ་བུད དེ་རིང་ཁྱོད་གཉིས་ངོ་ལེན་འོངཿ སྙམས་
གཡུ་ཐར་མི་ག་གི དགྲ་ཁྱོད་གཉིས་གསོད་དགོས་ཡི་རེ་མུག འབྲོ་
སྙམ་ཡང་འདར་ཟུག་འགྲོ་མི་ཐུབ ཅི་འདྲ་ཇག་མི་རྒོད་པོ་འགི རྟ་ཁ་
མི་ཐུབ་ལག་པ་འཁུམཿ བྲོས་ཐུབ་ན་ ང་ཡི་བྲོས་ལམ་བཀག རྟ་
རྣམས་ཕྱིར་ལ་དེད་ནས་འགྲོ༔ ཁྱོད་གླིང་སྡིག་ཇག་འཁྱར་ཚེ་ཐར་
བཟོ༔ ད་ཕན་ཆད་འདི་འདྲ་མ་དྲན་དག༢ ངས་རྒྱུ་འབྲས་ཆོས་ལ་
ཤིན་ཏུ་འཛེམཿ གླིང་དཀར་ཟེར་བ་ནང་པ་རེད༔ ང་ཡང་བོན་ལུགས་
29



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྣང་བ་ཙམ ང་དོན་ལ་ནང་པའི་ཆོས་ལ་དཔཿ ཉམས་ལེན་ཡང་ཕྱག་
རྒྱ་ཆེན་པོ་ཡིན༔ ངེད་གསུམ་ཆོས་ལུགས་གཅིག་པའི་ལན ངས་དགྲ་
འཐབ་མི་འོས་སྙམ་ན་ཡངཿ དགྲ་ཁྱོད་གཉིས་ང་རྒྱལ་སྣང་བློ་མཐོ༔
དཔང་རི་བོ་མཆོག་ལ་བརྡ་མི་འཕྲོད ངས་དང་པོ་རྟ་བཅད་གཏང་
རེག་ལཿ དུག་མདའ་ཚ་ལ་མེ་ཞགས་འཕེན༔ བར་དུ་དུག་གྲི་གློག་ལྕེ་
གཡུགསཿ ཐ་མ་དཔའ་བོའི་དཔུང་གིས་གསོད གཅིག་རྒྱལ་གཅིག་
ཕམ་མ་སོང་བརཿ ངེད་གསུམ་དཔའ་རྩལ་བུ་བཟང་འགྲན ལག་སྔ་
ཕྱི་སོང་ན་སྒུག་རེས་བྱེདཿ དཔའ་རྒོད་ཞན་སྔོན་གྱིས་བསྐོས་ཐང་རེད
དོན་ཁྱོད་གཉིས་ང་རང་ཐུབ་སྐལ་མེདཿ ངའི་དུག་མདའ་འདི་ཡི་ངར་
བཟོད་ན༔ གླིང་དཔའ་ཐུལ་བརྗོད་ན་ངོ་མི་ཚ ང་དཔའ་བོའི་དུག་
མདའ་ཤར་སྦྲེང་བསཿ སྡང་དགྲ་བོའི་སྲོག་རྩ་རྦད་ཀྱིས་ཆོད༔ གླུ་གོ
མ་གོ་ཞེས་ཟེར་ནས་དུག་མདའ་གནམ་ལ་ཚད་ཉི་མ་དམར་པོར་སོང
མར་ས་ལ་ཚད་ས་གས་སྲུབ་ཉི་ལེ་བཏངཿ ཕར་རི་བོར་ཚད་རི་ཡང་
ཐལ་ཐལ་བཤིགས་ཏེ་གཅིག་འཕངས་བྱུང་བ ཁོང་གཉིས་སྐུ་ལུས་
འཇའ་འོད་ལ་སྤྲུལ་བས་ཅི་ཡང་མ་ཐུབ་ཚེ མདའ་ཡང་གར་སོང་གང་
ལྷུང་ ཙམ་ མ་ མཁྱེན་ཚུལ་མཛད་ ནས་ འཛུམ་ བཞིན་ སེར་ ཆེམ་ མེ་
བཞུགས་ཡོད་པ་མཐོང་དུསཿ ཁོས་ཅི་འདྲ་འདྲ་ངའི་དུག་མདས་མི་
ཐུབ་མི་སྲིད་ཀྱངཿ གླིང་དཔའ་ཐུལ་འགྲན་མེད་སྤྲུལ་པ་ཅན་ཞིག་ངེས་
30



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
རེདཿ འདི་ ངས་ཐུབ་རུང་མ་ཐུབ་རུང་ དཔའ་སྙིང་ འཆོར་མི་ཉན་སྙམ་
ནས་ཨམ་གཙིགས་བསྡམསཿ དུག་གྲི་སྲིན་པོ་གློག་ལྕེ་ཤུབས་ཁ་སྤར་
ནས་ བསྒུག་ ནས་ བསྡད༔ དེ་ མ་ ཐག་ ཉི་ འབུམ་དཔའ་བོས་ མདའ་
མཚོན་མ་བླངས་པར་དཔའ་བོའི་མདུང་བང་ཐད་ལ་བཞག་ནས་ཡིན་
ལུགས་འདྲ་མའི་གླུ་དལ་འཇམ་རིང་མོའི་རྟ་ལ་དྲངས་ནས་འདི་ལྟར་
བླངས་སོ གླུ་ཨ༔ ཐ་ལ༴ ཨོ་ཆུང་ཆུང ཡང་དག ལྷ་འགྲོ་བའི་
མགོན་པོའི་བདག་སྐྱོངས་ཤིག གནས་ཨོ་རྒྱན་མཁའ་འགྲོའི་གླིང་
མཆོག་ནས༔ ཆོས་རྒྱལ་ཨུཎྜ་བྷུ་ཏི་ལཿ འཁོར་འཇའ་ལུས་གྲུབ་རིག་
འབུམ་ཚོས་བསྐོརཿ དུས་དེ་རིང་ང་ཡི་གྲོགས་ལ་བྱོན༔ སྟོད་རྒྱ་གར་
འཕགས་ཡུལ་ཐང་ཆེན་ནསཿ གྲུབ་མཆོག་རིག་འཛིན་བརྒྱ་རྩ་ལ
འཁོར་གསང་སྤྱོད་རྣལ་འབྱོར་འབུམ་ཚོས་བསྐོརཿ དུས་དེ་རིང་ང་ལ་
དབང་བྱིན་སྩོལ༔ དཔལ་ས་སྐྱ་འོག་མིན་ཕོ་བྲང་ནསཿ འགྲོ་མགོན་
ཆོས་རྗེ་འཕགས་པ་ལཿ འཁོར་བརྒྱུད་རིམ་བུ་སློབ་འབུམ་ཚོས་བསྐོརཿ
དུས་དེ་རིང་མི་འདིའི་རྒྱུད་བྱིན་གྱིས་རློབསཿ ས་འདིའི༴ ས་འདིའི་
ཨ་སིག་སྐྱ་བླ་དོང་རྩེ་ཟེརཿ ཕོ་ང་འདྲ༴ ཕོ་ང་འདྲ༴ གླིང་སེང་ཆེན་རྒྱལ་
པོའི་བཀའ་བློན་ནི ཆེ་རྒྱུད་གསེར་བ་ཆ་བརྒྱད་དཔོན གྲུབ་ཆེན་
པདྨའི་རྒྱལ་ཚབ་མཆོག གསེར་ ཉི་འབུམ་དཔའ་བོ་ཡ་མེད་ ཟེརཿ
བདུད་འབུམ་ཕྲག་མང་པོའི་ཁ་གནོན་དངཿ བསད་བསད་འདྲེན་པའི་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སངས་རྒྱས་ཡིན ང་ཐུག་ཐུག་མ་ཐུབ་ཉི་མ་དངཿ དཔའ་མ་གྲགས་ཉི་
མ་ཡོད་ལེ་མིན༔ དེ་རྣམས་འདྲ་ཐང་སྐད་ཆ་ཡིན༔ ཚུར་ཉོན་དང་གཡུ་
རོང་མི་གཡང་ལོ༔ ངས་ཁྱོད་ལ་དགྲ་ཟུར་རྟ་བཅད་འདི༔ དོན་མེད་ལ་
ཟ་འདོད་འོང་ལེ་མིན༔ ངེད་ཁྲ་མོ་གླིང་དཀར་ཟེར་བ་དེ༔ ཚུར་མ་
མཁོན་དགྲ་ལན་འདེབས་མི་སྲིདཿ དེ་ཡིན་དོན་རྩ་བ་འདི་འདྲ་རེདཿ
ཚུལ་བཤད་ན་གོ་བརྡ་འཕྲོད་རྒྱུ་འགི ཁྱོད་ཉེས་མེད་ཟེར་ཡང་ནོག་
མཁོན་མཿ ངེད་གཡུ་གླིང་མཁོན་གཞི་དང་པོ་ནི ཁྱེད་གཡུ་རོང་
བཙན་རྒྱལ་ཟེར་བ་དེསཿ ཕྱོགས་བཞིའི་བདུད་ལས་སྟོང་སྙད་ཕུདཿ
ས་རྒྱ་བོད་བར་ནས་མི་སྲིད་བྱསཿ ལམ་སྲུང་དང་ལམ་ཁྲལ་ཚོང་མགོ་
བླངསཿ དབུས་ལྷ་སར་ཇོ་མཇལ་གནས་ལམ་བཅད སྨད་རྒྱ་ནག་
གནས་སྐོར་ལམ་འགྲོ་བཀག དགོས་ནང་པའི་བསྟན་པ་བཤིག་སྙམ་
པཿ ཁ་ཞེ་གཏིང་མེད་པའི་བཙན་ཚིག་གཏམཿ ངེད་གླིང་དཀར་རྡུལ་
དུ་བརླག་གོ་དངཿ ཁྱད་པར་སྐུ་རྗེ་སེང་ཆེན་གཙོ བློན་འདན་འབྲི་
སྟག་རོང་ཁྲོ་རྒྱལ་སོགསཿ དཔའ་ཐུལ་དཔུང་ཟིན་ངན་གསོད་བྱེད
ཅེས་སོགས་གྲོས་ངན་དགྲ་སྐད་ཤོམསཿ དེ་མ་ཚད་གླིང་སྡེའི་ཨ་སྐྱོ་
གཉིསཿ སྨད་རྒྱ་ནག་གནས་སྐོར་སོང་བ་ལཿ ཡར་འོང་ལམ་ཙི་ལེན་
ལམ་སྲུང་ཐུག ཉམ་ཆུང་རྒྱ་ལམ་རྒྱུ་འགྲིལ་ལཿ ཐོག་དམར་པོ་ལྟ་
བུའི་བཙན་ཁྲིམས་ཕཔཿ རྒྱབ་གོས་འཕྲོག་རྡུང་བཅོམ་མ་ཤི་ཙམ༔ གྲོ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཁུར་གླང་རྒན་གསོན་བཤས་བྱསཿ དེ་འདྲའི་བྱ་བ་ངན་སྡིག་གཏད༔
ཨ་སྐྱོའི་ཕ་ས་གླིང་དཀར་རེད ཁྱེད་འདུག་བདེ་ཚག་སོད་རེ་བ་ཟད
གླིང་དཀར་པོའི་ལྷག་དམག་དཀྲུགས་ནས་ནི༔ བཙན་ཙི་ལེན་རྒྱལ་
བློན་མ་ཟད་བརཿ དགྲ་ལན་ཞབས་ཏོག་སྒྲུབ་ངེས་རེདཿ ལས་བྱ་ངན་
སྔོན་ ལ་ སོང་ ཚར་ དུསཿ ད་རྗེས་ནས་ འགྱོད་ འཕྱི་དོན་མེད་ རེད
བཙན་བསྲེ་རྫོང་ཁྲ་མོ་མཛོད་དགུ་པོ འཛམ་གླིང་རྒྱལ་པོའི་གཏེར་
སྐལ་རེད ངེད་དཔའ་ཐུལ་བརྒྱད་ཅུའི་འགྲོ་དོན་ཡིན༔ མ་འོངས་མེ་
མཚོན་བསྐལ་སེལ་བའི་ཕྱིརཿ དེང་མི་ལོ་གསུམ་ལས་མི་འགྱངས་པརཿ
ཁྲ་མོ་གླིང་གིས་ཕབ་རྒྱུ་ཡིན ད་འཕྲོས་དོན་ཁར་སེང་ཉི་ཤར་ལ
ཁྱེད་གཡུ་རོང་བཙན་པོའི་ལྷོ་བློན་ནི༔ གདོང་སྣ་བེ་རུ་དཔོན་གཡོག་
བརྒྱདཿ ཅི་དོན་མེད་བསེར་ལ་དགྲ་ཟུར་གཏཔཿ རྟ་ལྔ་བརྒྱ་རི་བཅད་
བྲོས་ནས་ཐརཿ ངེད་ཉི་འབུམ་དཔོན་གཡོག་རྗེས་ནས་འོང༔ ཁ་ཕྱི་
འཁོར་མི་ཐུབ་ཨ་ཡ་མེད༔ དཔའ་མི་འགྲན་ཁོ་རང་ལྕགས་མཁར་བྲོས
མི་ གྲགས་ཆེན་སྙིང་མེད་ནག་མོ་རེད ངས་ལྕགས་མདའ་བདུད་
མཁར་གཏོར་བྱེད་འཕངསཿ ལྕགས་མཁར་བརྩེགས་དགུའི་ལྕགས་
གསུམ་བརླག བྲན་འཁོར་ཕོ་མོ་སུམ་བརྒྱ་བསད གདོང་ སྣའི་
གཡས་ རི་རྡུལ་འཚུབ་ གཏོརཿ ཤིས་ཆུ་སྔོན་མོ་ ཞག་བདུན་བཅད
ཚུལ་དཔའ་ངོམ་མིན་དང་འདྲ་གཏམ་ཡིན མི་རབས་མང་པོར་བརྗོད་
33



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
རྒྱུ་བྱསཿ འབུ་སྲིན་སྲོག་ཆགས་གང་བསད་པཿ འཁྲུལ་མི་ཤེས་པའི་
ས་ལ་བསྐྱལཿ ཕྱིར་ལམ་ཁྱོད་ཀྱིས་རྟ་དེད་དོན༔ བྱ་བ་དགོས་གཞི་
མང་པོ་ཡོད༔ མི་གོ་ཤེས་མཁས་པ་ཡིན་སྲིད་ན༔ ང་ཉི་འབུམ་དཔོན་
པོའི་གསུང་དེ་སྒྲུབཿ ཡིན་ལུགས་ཚིག་རྐང་འགྱུར་མེད་གཏམཿ ཁྱོད་
གོང་མ་ལྷ་ཡི་བུ་ཆུང་ནི༔ སངས་རྒྱས་སྨན་བླའི་རྒྱལ་ཚབ་པཿ བྱང་
སེམས་སྒྲིབ་སེལ་རྣམ་སྤྲུལ་ལཿ པདྨས་བསམ་བཞིན་འགྲོ་དོན་བཏང
འཛམ་གླིང་རྒྱལ་པོའི་ཞབས་ཏོག་དང ང་ཉི་འབུམ་དཔོན་པོའི་དཔུང་
གྲོགས་རེད༔ ཚུལ་དེ་བཞིན་གླིང་ལ་འབྱོན་རྒྱུ་ཡིན གཡུ་རོང་སྡིག་
པའི་ས་ཆ་ལ་ བཞུགས་ན་སྐུ་ཚེར་བར་ཆད་དངཿ འགྲོ་དོན་མི་བྱུང་
ཐུགས་ངལ་ཆེ ཐ་མ་གླིང་བས་འཛིན་རྒྱུ་རེད༔ དེ་དུས་ནི་ཁྲེལ་ཁ་
ཆེན་པོ་ཡོད ངས་འཇམ་པོའི་ནང་གྲོས་ཞུ་སྐོར་འདི༔ བརྩིས་ནས་
གླིང་ལ་འབྱོན་རྒྱུ་གྱིསཿ གླིང་སྐུ་རྗེ་རྒྱལ་པོའི་མདུན་ལ་འགྲོ༔ དཔའ་
ངར་དང་ཐོབ་ཐང་ཆེན་པོ་གཏད༔ ངེད་རྒྱལ་བློན་ཚུལ་གྱི་འགྲོ་དོན་
དགོསཿ འགྲོ་དོན་མཐའ་རུ་མ་ཕྱིན་པརཿ དགྲ་ཕར་འདུལ་རྒྱལ་བློན་
མཉམ་དུ་འབྱོན༔ ཚུར་འོང་རྒྱལ་བློན་མཉམ་དུ་བཞུགས༔ བྱང་བྱུ་རུའི་
རྫོང་ཆེན་ཕབ་ཉིན་པརཿ ཨ་གྲགས་གཡུང་དྲུང་སྟག་རྒྱལ་དེ༔ གཡུ་
ཐར་ཁྱོད་ཀྱི་འདུལ་སྐལ་རེདཿ རྒྱ་གར་ཆོས་རྫོང་ཕབས་ཉིན་ཡངཿ མུ་
སྟེགས་ཨ་མི་རུ་ཊདེ༔ དེ་ཡང་ཁྱོད་ཀྱི་འདུལ་སྐལ་རེདཿ སོག་ཆུ་སྨད་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མདའ་རྫོང་ཕབ་ཉིན་ཡངཿ སྲིན་ཐུལ་ཡང་ཞུན་དམར་པོ་དེ གཡུ་
ཐར་ཁྱོད་ཀྱི་འདུལ་སྐལ་རེདཿ ཕྲ་མིན་ཕུབ་རྫོང་ཕབ་ཉིན་པརཿ དུག་
ཐུལ་བཙན་གདོང་ཡ་མེད་པཿ གཡུ་ཐར་ཁྱོད་ཀྱིས་ཟིན་སྐལ་བབཿ དེ་
སོགས་འགྲོ་དོན་མང་པོ་ཡོད༔ ཚུལ་དེ་བཞིན་ད་ལྟ་གླིང་ལ་འགྲོ
གལ་མི་འགྲོ་རང་ཡུལ་འགྲོ་སྙམ་ཡངཿ བཙན་གཡུ་རོང་དཔོན་ལ་
ཐུག་སྐལ་དང༔ སྟག་ཐུལ་སྔོན་གྲལ་བཞུགས་སྐལ་མེད༔ བཙན་གཡུ་
རོང་རྒྱལ་བློན་སྐྱིད་པོ་རེད ད་རིམ་བཞིན་འོག་མིན་འབྱོན་ལན་བདེ༔
ཁྱོད་ཕྱིར་ལ་འགྲོ་བའི་རེ་བ་ཟད ང་ཉི་འབུམ་གཟི་འོད་རྩེ་འབར་ལ
ཁྱོའི་མདའ་མཚོན་ཆར་ཕབ་ཐུབ་སྐལ་མེདཿ དཔའ་སྟོབས་རྩལ་ཁོ་
ནས་འཛིན་རྒྱུ་ཡིན ངས་ཚེ་རབས་མང་པོར་ སྲོག་བཅད་སྤངས
མཚོན་ཆའི་སྐལ་བ་ཡེ་ནས་བྱངཿ ད་མཚོན་གྱི་འཇིགས་དོགས་ང་ལ་
མེདཿ དཔའ་གང་འགྲན་ཕམ་རྒྱུ་ཁྱོད་རང་ཡིན༔ དེ་ཡིན་ངེས་རྗེས་
ནས་ལྟད་མོར་ལྟོསཿ གླུ་གོ་ན༴ མ་གོ༴ ཅེས་གསུངས་ནས་བཞུགས་
དུས་ཡང་སྟག་ཐུལ་གཡུ་ཐར་གྱིས་དེ་འདྲའི་སྐད་ཆ་ལ་ང་གཡུ་ཐར་
རྒོད་པོས་ཨེ་ཉན་བརྗོད་ན་མི་ཉན་ཐག་ཆོད་ཡིན ང་གཡུ་རོང་དཔོན་
གྱི་མིག་ཆུང སྟག་ཐུལ་དོན་ལྔའི་སྙིང་བཅུདཿ གཡུ་སྡེ་ཡོངས་ཀྱི་མི་
གཡང་ རེད དགྲ་ནག་པོ་གླིང་སྡུག་ལ་མགོ་བཏགས་དང་མཐུན་
སྒྲིགས་སོགས་དགྲ་མ་འཐབ་གོང་ནས་ག་ལ་བྱེདཿ བཙན་གཡུ་རོང་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
རྒྱལ་པོའི་ཕ་བླ་དང་མགོ་མི་བཙོང ངས་ཁ་ཕོ་རང་རྒྱུས་མི་ལ་མི་སྦྱིན་
ཐག་ཆོད་ཡིན་སྙམ་ནས་ལྷག་པར་དཔའ་རྔམ་ཐོག་སེར་འཁྲིགས་པ་
ལྟར་དུག་གྲི་སྲིན་པོའི་གློག་ལྕེ་གནམ་ལ་འཕྱར་ནས་གླུ་ཐུང་འདི་ཤར་
རོ༔ ཨ་རུ་ཧེ་ཡ་བོན་ལྷ་མཁྲེན༔ མཐུ་ཡོད་མེད་དེ་རིང་རྟགས་མཚན་
སྟོན༔ ཚུར་ཉོན་དང་གླིང་སྡིག་ཁ་འཇམ་གཉིསཿ གཡོ་ཟུང་གི་ང་ཉིད་
བསླུ་མི་ཐུབཿ ཐུབ་བསམ་ན་རྩལ་འགྲན་འདི་འདྲ་བཀོད༔ དེ་རིང་
གནམ་ས་གུ་ཡངས་རེད ནམ་མཁའ་བྱ་འཕུར་མི་མཐོང་གི ས་གཞི་
མི་མེད་ས་སྟོང་རེད དགོང་ཉི་གྲིབ་ཆུ་ལ་མ་ཡིབ་བརཿ དུག་གྲུ་ངར་
མའི་རོལ་རྩེད་འགྱེདཿ དཔའ་ཁས་ཞན་སྔོན་གྱིས་བསྐོས་ཐང་ལ
དཔའ་བཟང་འཐབ་འགྱོད་གཞི་ཡོད་ལེ་མིན གཡུ་རོང་བཙན་རྗེའི་
གཅེས་ཕྲུག་སྙིངཿ ཆུང་ནས་ད་བར་ཁོང་གིས་གསོསཿ སྲས་ཁྲི་ཐུབ་
ངེད་གཉིས་ཁྱད་མེད་པརཿ གསེར་ཁྲི་འབོལ་གཡི་ཚར་དར་གོས་ཕྲུག
ཁ་ཟས་ཞིམ་མངར་ཀ་ར་དངཿ བུ་རམ་ཤ་ཆང་ཆད་ལེ་མིནཿ དུས་རྟག་
པར་ཕ་དང་བུ་བཞིན་བསྡད ང་བུ་སྡུག་གསོས་པའི་དྲིན་ལན་ལ
ངས་ལུས་སྲོག་འབེན་བཙུགས་ ཉམ་ང་མེད༔ སྔོན་གཡུ་མིན་མོ་ཤ་
འཁྲུགས་རྩོད་ཐུག ཕྲ་མིན་དུག་ཐུལ་ཁྲ་གདོང་དེསཿ སྲིན་དམག་ཁྲི་
དང་སྟོང་གསུམ་ཁྲིད ངེད་གཡུ་རོང་སང་བརླག་གནང་བརླག་ཟེར
ཤར་མི་ཉག་རྡོ་ར་དཀར་མོར་ཐོན འདྲེ་སྲིན་པོའི་དམག་ལ་འཐབ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དཀའ་ཡངཿ ང་གཡུ་ཐར་རྒོད་པོ་སོ་བར་སོངཿ དུག་ཐུལ་ངེད་གཉིས་
ཐོད་པ་ཆརཿ ཕན་ཚུན་གླུ་བླངས་དང་པོ་ཁོསཿ སྦྲུལ་ཞགས་འཁྱིལ་བ་
ང་ལ་འཕངསཿ ང་མ་ཐུབ་དཔའ་བོ་ཡ་མེད་ངསཿ དུག་གྲི་གློག་གི་ངར་
ལ་དྲངསཿ ལས་དམག་ཁྲི་དང་སྟོང་ཕྲག་གསུམ དུག་མདའ་ངར་
མས་གཅིག་མ་ཤོརཿ ཐམས་ཅད་སྨན་བླའི་ཞིང་ལ་བཀོད༔ ངས་སྟག་
ཐུལ་དོན་ལྔའི་སྐུ་སྲོག་ཤུགསཿ གཡུ་རྗེ་དཔོན་གྱི་སྐུ་ཆུས་འགྲུབ
དཔའ་དར་ཐོབ་ཐང་བསམ་མི་ཁྱབཿ བུ་གཡུ་ཐར་དཔའ་བོའི་འོད་
ཁང་ལསཿ ངེད་གཡུ་རོང་དགྲ་ཞབས་མི་འཆོར་གསུངསཿ དེ་སོགས་
དཔའ་ཚུལ་མང་ཡོད་ཀྱངཿ དེ་རིང་བཤད་པའི་ལུང་སྐབས་མེད ངས་
གཡུ་རྗེ་བཙན་པོའི་སྐུ་དགྲ་ལཿ ལེགས་སོ་དང་མགོ་བཏགས་ག་ལ་
འོསཿ ཕ་ཆུས་མགོ་བཙོང་དགྲ་ལ་བསྒྱུརཿ བཙོང་ན་མི་ཡིས་ཁྲེལ་ཁ་
རེདཿ དཔའ་མ་ཐུག་གྲགས་ཆེན་གླིང་སྡིག་པཿ ཐོག་དམར་པོ་རལ་གྲི་
གློག་ལྕེ་འདིའི སོ་ལ་དུག་གི་མེ་རི་འབརཿ གྲི་སྟག་ཁྲོ་ཆུས་ཚ་ལ་ཁྲིད
འཆང་ཟུང་ནས་ཆུ་སྲིན་རྐན་སྒྲ་རྡེབ དགྲ་ནག་པོར་ཁ་སར་དང་པོ་ལ༔
དུག་གྲི་གློག་ལྕེ་ངར་མ་འབུལཿ གླུ་གོ༴ མགོ༴ ཅེས་ཟེར་ནས་དུག་གི་
གཅིག་གཡུགས་བྱུང་བ ཉི་འབུམ་དཔའ་བོ་ཁོང་འོད་ལུས་ཡིན་པས
དུག་རལ་གྱིས་ཅི་ཡང་མ་ཐུབ དུག་གྲི་དེ་མདུད་པ་ལག་གདུག་ལྟ་བུ་
ཞིག་ཏུ་གྱུར་ཚེ གཡུ་ཐར་གྱི་བསམ་པ་ལ་ཅི་འདྲ་འདྲ་གླིང་དཔའ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཐུལ་འགྲན་མེད་གྲགས་ལེ་འདི་འདྲ་ལོས་ཡིན༔ མཚོན་ཆས་མི་གནོད་
པ་ངོ་མཚར་ཤིན་ཏུ་ཆེ་མོད ངས་དཔའ་འཐབ་ཅི་བྱས་ཀྱང་རྒྱལ་ཁ་མི་
ལོན་ཐག་ཆོད་རེད་དངཿ ཁ་ཕོ་དགྲ་ལ་འཆོར་མི་རུང་སྙམ་ནས་དུག་
མདུང་ལག་མགོར་གསོར་ནས་གླུ་སྒུག་ཚེ༔ ཉི་འབུམ་དཔོན་པོ་དེའི་སྐུ་
གཟི་བརྗིད་གསེར་རི་ལྷུན་པོ་ལ་ཉི་འོད་ཕོག་འདྲའི་མགོན་ལྷ་དམག་
བྱེ་བའི་དཔུང་གྲོགས་ དང་ བཅས་ཐུགས་ཅུང་ ཟད་ཁྲོས་ཚུལ་མཛད་
ནས་འབྲོང་ཞགས་འཁྱིལ་བརྒྱ་བཤིགས་བཞིན་གླུ་འདི་བླངསཿ གླུ་ཨ་
ལ་དཀོན་མཆོག་རྩ་བ་གསུམཿ མི་ང་ཡི་མགོན་དང་གྲོགས་ལ་བྱོན༔
ཚུར་ཉོན་གཡུ་ཕྲུག་སྟོང་སྐད་ཅན༔ ཆུང་བྱིས་པའི་བྱ་བཞག་གོ་བ་མེདཿ
དྲིན་གཡུ་རྗེ་ཟེར་ཡང་བདུད་སྤྲུལ་དངོསཿ བྱ་ངན་སྤྱོད་མི་དགེའི་སྲིན་
རྒྱལ་རེདཿ དགོས་སངས་རྒྱས་བསྟན་པའི་སྤྱི་དགྲ་དངཿ གླིང་སེང་
ཆེན་དཔོན་གྱི་སྐུ་དགྲ་ནི༔ ཉམས་པ་བདུན་ལྡན་མངོན་སུམ་རེད
བདུད་དེ་ལ་ཞབས་ཞུ་སྒྲུབ་མི་དངཿ ཁ་འཁོར་འབྲེལ་ཚད་ངན་སོང་
སྦྱོརཿ དཔོན་དེ་ལ་ཆེ་བཀུར་བྱེད་ཡུལ་མེདཿ ཁྱོད་ཤེས་མེད་བྱིས་པ་
སེམས་རྒྱ་ཆུང གླིང་ཟེར་བ་དཀོན་མཆོག་འཕྲིན་ལས་རེདཿ སྐུ་རྗེ་
འཛམ་གླིང་དགྲ་འདུལ་ ཉིད༔ མགོན་ སངས་རྒྱས་པདྨའི་རྒྱལ་ཚབ་
མཆོག ནག་ཕྱོགས་བདུད་ཀྱི་ཁ་གནོན་དངཿ དམ་པ་ཆོས་ཀྱི་ཉི་མ་
རེད བོད་མགོ་ནག་ཡོངས་ཀྱི་ཕ་མ་རེདཿ དཔོན་དེ་ཞབས་ཞུ་སྒྲུབ་མི་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དངཿ ཁ་ འཁོར་འབྲེལ་ཐོག་ གཏན་བདེའི་ གཞི མགོན་དེ་ལ་ཆེ་
བཀུར་བྱེད་ཡུལ་བཟངཿ དྲིན་བསབ་མི་ཤེས་བྱིས་པ་བླུན དཔའ་ཁ་
ཡ་མི་འདང་བྱིས་ཆུང་འཁྲུལཿ སྔོན་ཧོར་གླིང་འཁྲུགས་རྩོད་དང་པོ་ལ
སྟོབས་ཆེན་གླག་མོ་ཁྲག་འབེབས་ཀྱིསཿ ནང་བློན་ཁྲ་ཚ་སྟག་གསུམ་
སོགསཿ ཤན་ཐུལ་བཅོ་ལྔའི་ལས་དམག་ནི༔ ཁྲི་ཕྲག་རྩ་ལྔ་གླིང་ལ་
འོངཿ ཤར་རྨ་ཆུའི་རྐྱང་རབ་བར་མར་ཐོན གླིང་དཀར་སང་བརླག་
གནང་བརླག་ཟེརཿ ཉི་འབུམ་དཔའ་བོ་སོ་བར་སོངཿ ཁྲ་ཚའི་དམག་
གི་ཁྱུ་ལ་བརྒྱུག༔ ནང་བློན་ཤན་ཐུལ་རྩ་ལྔ་དངཿ དམག་ཉོབ་འབུམ་
ཕྲག་རལ་གྲིས་བསམཿ རྒོད་པོ་ཁྲ་ཚ་སྟག་གསུམ་དངཿ ངེད་གཉིས་
ཐོད་ཆར་དང་པོ་ཁོསཿ གླུ་བླངས་དུག་སྟར་ངར་མ་གཡུགསཿ ང་མ་
ཐུབ་ཕར་རྡུང་ལག་བཟུང་བྱས གླུ་བླངས་གླུ་མཇུག་རྐང་པར་བཟུང
སར་བརྡབ་བཞི་ལྟས་ཤ་སྙལ་གཏོརཿ རྟ་རྒ་མ་འབུམ་ཕྲག་གླིང་ལ་
ཕབསཿ ང་ཉི་འབུམ་ཐོག་དོན་དེ་ནས་བྱུངཿ དེ་སོགས་དཔའ་ཚུལ་
མང་ཡོད་ཀྱངཿ དཔའ་ཚུལ་དང་དཔའ་ངོམ་དགོས་གལ་ཆུང ཁྱོད་
ཕྱིར་ལ་སྐྱོ་དུང་འགྲོ་སྙམ་ཡངཿ ང་དཔའ་བོས་བྲོ་ལམ་མི་སྟེར་གི ཅི་
མི་ཐུབ་དུག་མདའ་གར་སོང་མེད༔ དཔའ་ཡང་འགྲན་དུག་གི་མདུད་
པར་གྱུརཿ དགྲ་མ་ཐུབ་དཔའ་བོས་ཞགས་པས་འཛིན༔ བདུད་དགྲ་
འདུལ་དང་པོ་མི་གཡང་ལེན༔ དེའི་རྗེས་ནས་གླིང་དམག་འོང་ནས་ནི



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བཙན་གཡུ་རུང་རྒྱལ་བློན་མ་ཟད་པརཿ ཁྲ་མོ་གླིང་དམག་བཞུགས་
ནས་སཿ འདི་ཕྱི་གཏན་བདེའི་སྐྱིད་ལ་སྐོརཿ དོན་མི་ལོ་གསུམ་ལས་
མི་འགྱངས་པརཿ གཡུ་བསེ་རྫོང་གླིང་ལ་འཁྱེར་རྒྱུ་རེདཿ བཙན་བྲག་
མཁར་ ཐལ་བ་རྡུལ་དུ་བརླག༔ གཡུ་ སྡེ་ཆོས་ལ་འགོད་ངེས་བྱེད
སེམས་དགའ་ན་ལྷ་ཡི་དམ་ཚིག་ཡིན༔ མ་དགའ་བདུད་རིགས་དམ་
ཉམས་རེད ངས་བྱིས་ཆུང་ཤེས་མེད་ག་ལི་ལཿ དགྲ་འཛིན་འཕྲུལ་
བརྒྱའི་འཛིན་སྟངས་བཟོ ཞགས་པས་མི་འཆང་ཤོར་བ་ ང་ཉི་
འབུམ་རྒོད་པོ་མིན་རྟགས་གྱིསཿ གླུ་གོརྔ མ་གོ༴ ཅེས་གསུངས་ནས་
ཞགས་པ་མགོ་ལ་ལན་གསུམ་བསྐོར་ནས་གཅིག་འཕངས་ཚེ༔ གཡུ་
ཐར་རྟ་གོང་ནས་དབང་མེད་དུ་ཞགས་པས་བཀྱིགས་ནས་སར་ལྷུང་
དུསཿ ཁོ་རང་གི་རྟ་ལ་བཅིངས་ནས་གླིང་ལ་རྟ་སྟོང་རྟ་ལྔ་ལྷག་ཙམ་
ཡོད་པ་དེད་ནས་བྱོན༔ རྫུ་ འཕྲུལ་ གྱིས་སྐད་ཅིག་གིས་བསེར་སྟོང་
ཤོག་ཀྱིབ་རི་ལྷ་རྫོང་དུ་ཕེབསཿ ཀྱིབ་རི་བློན་པོས་ཁོང་རྣམས་ལ་
ཞབས་ཏོག་མགྲོན་ཁ་སོགས་བསམ་གྱིས་མི་ཁྱབ་པའི་དགའ་སྟོན་བྱས
ཉི་འབུམ་དཔོན་ལ་ཀྱིབ་རི་བློན་གྱིས་སྟག་གཟིག་དང་གསེར་དངུལ་
སོགས་ཚན་གྲངས་སྟོང་ཕྲག་གསུམ་དང་བཅུ་གསུམ་འབུལཿ ཚུར་
བློན་ཆེན་ལ་གཡུ་རྟ་གནམ་འཕུར་ཤེས་པ་སུམ་བརྒྱ་དང་བཅུ་གསུམ་
གནང དགྲ་ལ་འཐབ་ཚུལ་དང་དམག་འགྲོ་དགོས་ཚུལ་གྱི་བཀའ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་། །
གྲོས་ཞིབ་ཏུ་བྱས་ནས་དཔོན་གཡོག་གསུམ་པོ་རང་མཁར་དུ་ཕེབས
གཡུ་ཐར་ཚེ་རིང་ལ་ ཨ་བོ་ཁག་གསུམ་གྱི་ཐོབ་མངའ་ཐང་བཅས་
གཏད་ནས་བློན་པོར་བྱས་སོ༔ དེ་དུས་སྨད་གཡུ་རོང་དཔོན་བློན་
ཡོངས་ཀྱིསཿ ལྷོ་བློན་བེ་རུ་བཙན་པོ་དཔོན་གཡོག་གིས་བསེར་འབྲོག་
ལ་རྟ་ལྔ་བརྒྱ་བཅད་ནས་ཕེབས་བྱུང་བའི་ རྗེསཿ གླིང་དཔའ་ཐུལ་
འགྲན་ མེད་ གཉིས་ འོང་ ནས་ བེ་ རུའི་ ལྕགས་ མཁར་ བཙན་ རྫོང་
བརྩེགས་དགུའི་རྩེ་ལྕགས་གསུམ་དུག་མདས་ས་ལ་བརྡབསཿ བྲན་
གཡོག་སུམ་བརྒྱ་ལྷག་ཙམ་བསད་ནས་ཕྱིར་ལམ་གཡུ་ཐར་ཤོག་གི་རྟ་
སྟོང་རྟ་ལྔ་ལྷག་ཙམ་དེད་ནས་ཤོར་སོང་ཚེ༔ གཡུ་ཐར་རྒོད་པོ་མི་རྟ་
རྒྱན་དྲུག་ཤར་རེ་རྗེས་ལ་ཕེབས་པ་ཐོན་རྒྱུ་མ་བྱུང་ཟེར་བའི་སྐད་ཆ་
ཐོས་དུསཿ དཔོན་བློན་ཀུན་ཐུགས་མི་བདེ་ཅི་བྱེད་འདི་བྱེད་དང་དགྲ་
ལ་ཡ་འཛིན་དང་དགྲ་ལན་རྩོད་དགོས་ཚུལ་སོགས་བཀའ་གྲོས་བྱས
དགྲ་ལ་ཡ་འཛིན་དང་དགྲ་ལན་འདེབས་ཚུལ་སོགས་ཀྱི་བཀོད་པ་ལ
གཡུ་རོང་ཙི་ལེན་རྒྱལ་པོ་དེ བློན་སྟག་ཐུལ་ཡོངས་ལ་བཀའ་འདི་
བསྩལ ཨ རཿ ཏྲི ཤུ ལྷ་བཙན་རྣམསཿ ངེད་དཔོན་བློན་དཔུང་
གྲོགས་མགོན་ལ་ཕེབསཿ དགྲ་གླིང་ལ་འཐབ་ཚུལ་བློ་ཁ་སྤོརཿ དཔོན་
བློན་ཐུགས་བསམ་འགྲུབ་རོགས་མཛོད༔ བཙན་ང་ཡི་གཅེས་ཕྲུག་
དཔའ་རྒོད་རྣམསཿ ཉོན་དང་ཁ་བཀོད་འདི་འདྲ་ཡོདཿ དགོངས་གཞི་
41



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བསམ་པ་རྒྱ་ཆེ་བ ངེད་ནག་ཕྱོགས་བོན་གྱི་བསྟན་དོན་དུ༔ ནང་པའི་
བསྟན་པ་བསྣུབ་པའི་ཕྱིརཿ ཁྲ་མོ་གླིང་ལ་སྣ་གཏུགས་ཐབསཿ ས་ཉུལ་
དགྲ་ཟུར་བེ་རུ་བཏང ས་རྒྱུས་ལོན་ནས་དཔའ་ཐོན་ངེསཿ གསེར་
འབྲོག་ལ་དགྲ་སྣ་ཇག་བརྒྱབ་ནསཿ རྟ་ལྔ་བརྒྱ་རི་བཅད་ཕེབས་བྱུང་
རྗེསཿ གླིང་དཔའ་ཐུལ་ཁྲམ་འཁྱར་གཉིས་འོང་ནས བེ་རུའི་ལྕགས་
མཁར་དུག་མདས་གཏོརཿ བྲན་གཡོག་སུམ་བརྒྱ་ལྷག་ཙམ་བསད༔
ཕྱིར་ལམ་གཡུ་ཐར་སྟོང་ཤོག་གི རྟ་རི་བཅད་སྟོང་རྟ་གསུམ་ལྷག་དེད
གཡུ་ཐར་རྒོད་པོ་རྗེས་ལ་ཕེབསཿ ཁོ་དཔའ་རྩལ་རྒྱུ་སྙིང་ཆེ་ལེ་གི ཁོ་
ཕམ་རྒྱལ་མ་སོང་ཕྱིར་མི་འབྱོན༔ དཔའ་འགྲན་ནས་གླིང་བ་གསོད་
སྐལ་མེདཿ མེད་དོན་འཆི་མེད་ལྷ་ཕྲུག་རེརཿ བསམ་པ་གླིང་ལ་མི་
འགྲོ་དངཿ གླིང་དཔའ་ཐུལ་འགྲན་མེད་གྲགས་ཡེར་ཅན གསེར་ཉི་
འབུམ་ཟེར་བ་ཡིན་ཚོད་རེད༔ དཔའ་རྩལ་འགྲན་རྒོད་པོའི་ཞགས་
པས་བཟུངཿ དགྲ་ཁྲ་མོ་གླིང་ལ་ཁྱེར་སོང་ངེསཿ ང་གཡུ་རྗེའི་སྐུ་ཇུས་
ལས་དོན་རེདཿ གཅེས་ཕྲུག་གཅིག་པུ་གླིང་ལ་ཤོརཿ ང་རྒྱལ་པོའི་
མིག་ཆུང་བློན་བཞིའི་ སྙིང༔ སྟག་ཐུལ་ ཡོངས་ ཀྱི་མི་གཡང་ བཅུད༔
གླིང་ལྷའི་ཆོ་འཕྲུལ་དམུ་གབ་གོན དགྲ་མ་འཐབ་རྟེན་འབྲེལ་མགོ་
ནས་འཆུགསཿ དེ་ཡིན་ཡང་ཅི་བྱ་བཟོ་མེད་རེད ད་མི་གཅིག་ཤོར་
བས་བློ་འགྱོད་འཕྱི རབ་ན་ཕྱིར་ལ་ཤོར་འོང་ངེསཿ ཁྲིམས་ཆད་མི་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འཚལ་ཁག་མེད་ཡིན རྟ་འགའ་ཤོར་ཡང་འགྱོད་པ་མེདཿ རྒྱུ་ལན་
དམག་ཇག་ལས་མཐའ་ཕུརཿ ཁྲ་མོ་གླིང་སྡིག་རིམ་བཞིན་བརླགས
ཁེ་རྒྱལ་ཁ་ཐམས་ཅད་ངེད་ཀྱིས་ལེན གྱོང་ཕམ་ཁ་ཐམས་ཅད་གླིང་
ལ་སྐོརཿ གླིང་ཟེར་བ་མགོ་མཉེད་མ་ཐུབ་ ལྟ་བ་བོན་བསྟན་མི་
དར་ གི༔ དཀར་ཕྱོགས་ངོ་སོ་སྨད་ཐབས་ལཿ བཙན་ང་ཡི་མཆོད་
གནས་བླ་མ་ནི༔ བོན་མཐུ་ཆེན་གཡུང་དྲུང་བསྟན་འཛིན་ཉིད༔ འདི་
ཕྱིའི་ལེགས་ཉེས་ལག་མཐིལ་བཞིན༔ མངོན་ཤེས་ཐོགས་མེད་ལུང་
བསྟན་མངལཿ བོན་གསེ་སྟག་མེ་འབར་དངོས་ཞལ་གཟིགསཿ གྲུབ་
པ་བརྒྱད་ལ་ཐོགས་པ་མེདཿ འབྱུང་བཞིའི་ཕྱོགས་པའི་གྲུབ་པ་ཐོབ༔
བོན་གསེ་སྟག་འབར་བའི་རྣལ་འབྱོར་རེད ཁོང་གཤེན་རབ་སྟོན་
པའི་རྒྱལ་ཚབ་པཿ ལྟ་ལོག་བོན་གྱི་གཙུག་རྒྱན་མཆོག འབྲེལ་ཚད་
གཡུང་དྲུང་གླིང་འགོད་ངེསཿ བུ་དེ་ལ་ཞབས་ཏོག་ང་ཡིས་བསྒྲུབ
དགྲ་འཐབ་ཚུལ་ཅི་དགོས་ཐུགས་བློ་དངཿ ལུང་བསྟན་ཞུས་ནས་ཅི་
གསུངས་བཞིན༔ བོན་ཆབ་ནག་འདུ་གྲྭ་འབུམ་སྡེ་འདུས བོན་ལྟར་
གསོལ་འཕྲིན་མཐུ་སྒྲུབ་ཟོརཿ གཡུ་གླིང་ལྷ་ཤེད་གང་མྱུར་གོ འཚམ་
ཆས་ ཞབས་ཞུ་ གཡུ་ སྡེས་སྒྲུབ ད་ འཕྲོས་ དོན་ དམག་ ལས་ བཅའ་
བཀོད་ནི༔ དགྲ་གླིང་སྡིག་ཁྲམ་པའི་ལས་དམག་དེ ཐུང་མྱུར་ཤུགས་
ཆེན་མི་འོང་དངཿ དགྲ་ཟུར་ཇག་རྒྱུག་བྱེད་འོང་ངེསཿ ངེད་རྒྱལ་བློན་
43



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ལ་ཞེ་གནག་སྟབས་གཟབ་རན ས་བར་དང་ས་མདོ་ཐམས་ཅད་ནས
ལམ་སྲུང་དང་ལམ་ཁྲལ་དགོས་གལ་ཆུངཿ ངེད་གཡུ་རོང་གཡུང་དྲུང་
གླིང་དགུ་པོའི གཡང་བསེ་རྫོང་ཁྲ་མོ་མཛོད་དགུ་དངཿ ཕ་ཆུས་སྐྱོང་
ཐབས་དམག་འདུས་ཆ ཁྱེད་ཕྱོགས་བཞིའི་བློན་ཆེན་སྡེ་བཞི་གཙོ
བཙན་ སྟག་ཐུལ་ ཡོངས་ ཀྱི་རང་ རང་ཤོག ཉི་མ་བདུན་ ལས་ མི་
འགྱངས་པརཿ ཆ་འཕྲོད་བདུད་དམག་ ཞིབ་འཚོགས་དགོསཿ མ་
འཛོམས་ཚེ་སྲོག་མིག་ཆད་པ་ཡོད༔ བྱང་བློན་དཔའ་བོས་གོ་རྩིས་
ལོངསཿ མཚོན་མེད་ལ་གྲི་གཏད་མདའ་མེད་མད༢ གཞུ་མེད་གཞུ་
དང་གོ་མེད་གོ མདུང་སོགས་ལག་ཆ་གང་མཁོ་གཏད༔ རྟ་མེད་ལ་རྟ་
སྦྱིན་སྒྲ་མེད་སཿ ཡོ་བྱད་ཅི་དགོས་ང་ཡིས་གཏཔཿ དགྲ་ནག་པོ་གླིང་
དམག་ནམ་ཐོན་ན དར་ཁུ་ཉིན་སྲིབ་སྟག་བཀྲ་མརཿ ཕོ་སིས་གཡུ་
མདོ་རྫས་དགེ་ཡན༔ རྟའུ་ལྷུ་སུམ་ལྕགས་ཁྱོ་ཚུན ཧོར་ཁམས་ཀ་
མཛེས་མན་ཆད་ཀྱི དམག་དཔོན་མཆན་ཁེབས་ལས་དམག་བཅས
ས་འཛིན་ཆུས་འཐབ་ར་རྫོང་རེ་ཚུགསཿ དམག་གར་ཐོན་ངོ་ལེན་ཡ་བོ་
ཟུངསཿ ཉིན་མཚན་བར་མེད་ཐུན་རིས་སྐོརཿ ཉིན་གྱི་སོ་བ་མཚན་ས་
སྒུག ས་སྣེ་གཉན་པོ་རེ་རེ་སྲུངཿ དང་པོ་བྱང་བློན་དཔའ་བོར་འཐོབ
ཚུལ་རིམ་བཞིན་གླིང་ལ་འཐབ་རྒྱུ་ཡིན༔ དཔའ་སུའི་ཐོན་དཔའ་དར་
ང་ཡིས་སྦྱིན༔ དཔའ་མ་ཐུབ་གླིང་ལ་ངོ་ལོག་སོགས༔ སུས་བྱེད་ན་ང་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཡིས་ཁྲིམས་ཆད་གཅོད གླིང་དཔའ་ཐུལ་རེ་རེ་སོད་གྱུར་ཀཿ དཔའ་
དར་ཁ་ང་ཡི་བུ་མོ་དངཿ སྔར་ལས་ལྷག་པའི་ཐོབ་ཐང་གཏད༔ དགྲ་
གླིང་ལ་ཡ་བོ་ཟིན་གྱུར་ན༔ ངེད་གཡུ་རོང་ཕ་ཆུས་མི་འཆོར་དང
སྟོབས་དཔའ་རྩལ་འཛམ་གླིང་ གྲགས་རྒྱུ་རེདཿ བཙན་རང་ཡན་སུ་
མེད་གནས་སྐབས་ དགྲ་ནང་པའི་བསྟན་པ་རྨང་མེད་བྱེད༔ ངས་
མཐའ་མིན་ནས་མུ་སྟེགས་སྟོན་པ་བསཿ བོན་ཆབ་དཀར་ཆབ་ནག་
ཆབ་དམར་ཁྲ ལྟ་ལོག་གྲུབ་ཐོབ་ཡང་གདན་དྲངས བོན་རིགས་
བཞིའི་བསྟན་པ་ང་ཡིས་བཀྱགསཿ འཛིན་སྐྱོང་སྤེལ་གསུམ་ཐབས་ཅི་
གྲག བོན་བཤད་སྒྲུབ་བསྟན་པ་དར་བར་བྱེད༔ བཙན་ཙ་ལེན་རྒྱལ་
བློན་མ་གཏོགས་ལེ༔ དབང་ཁེ་དྲག་སྐྱིད་ཞིག་མེད་འོང་ཚེ༔ ང་གཡུ་རྗེ་
བཙན་ པོའི་ ཐུགས་བློ་བདེ༔ ཁྱེད་སྟག་ཐུལ་ ཡོངས་ ཀྱི་ བསམ་ དོན་
འགྲུབ༔ དེ་མ་འོང་གླིང་བ་རྒྱལ་གྱུར་ན༔ ངེད་གཡུ་རོང་རྒྱལ་བློན་སྡིག་
མཐའ་ཟད༔ གཡང་བསེ་རྫོང་ཁྲ་མོ་མཛོད་དགུ་དང༔ ཕ་ཆུས་
གླིང་ལ་འཆོར་ངེས་རེདཿ དཀར་ཕྱོགས་མགོ་མཐོ་ནག་ཕྱོགས་ཉམས
བོན་བསྟན་པ་མི་དར་ངོ་སོ་དམརཿ ནང་པའི་བསྟན་པ་རྒྱས་པར་
འགྱུརཿ ལས་ ཡག་ ཉེས་བྱ་བ་ཆེན་པོ་འགི དེ་ཅི་དགོས་རང་རང་
ཐུགས་བློས་དཔྱོད༔ དགྲ་ ལ་ ཡ་ འཛིན་ འཐབ་ཚུལ་ སོགསཿ གྲོས་
མཐུན་ཐུང་མྱུར་མཉམ་ཆས་དགོས བཀའ་འདི་དཔོན་སྡེ་ཡོངས་ཀྱིས་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྒྲུབཿ ཞུ་ཡར་བཟློག་མི་འཚལ་གནམ་གྱིས་མཛད རང་དཔོན་ཉི་
མའི་ཞབས་ཏོག་དངཿ རང་ཆུས་བྱ་བ་ལས་དོན་རེམཿ ཞེས་གསུངས་
ནས་དཔོན་བློན་རྣམས་ནང་གྲོས་བྱསཿ རང་རང་དམག་ཤོག་ཐམས་
ཅད་ལཿ གྲོ་ཆས་གོ་མཚོན་ཞབས་རྟ་བཅསཿ ཉི་མ་བདུན་ལས་མི་
འགྱངས་པརཿ གཡུ་རྗེ་དཔོན་གྱི་སྐུ་ཆུས་ལཿ བདུད་དམག་ཞིབ་པར་
ཆས་དགོས་ཚུལཿ མི་བཏང་དམག་ཆ་ཀུན་ལ་བསྐུརཿ གཡུ་སྡེ་ཕུ་
མདའ་ཐམས་ཅད་ལཿ མི་བཏང་དམག་ཆ་མཉམ་དུ་འཕྲོད བདུད་
དམག་ཞིབ་ཏུ་ཆས་དགོས་ཞེསཿ གཡུ་སྡེ་ཕུ་མདའ་འུར་ལང་སྐབསཿ
གཡུ་རོང་རྐུན་མཁས་མི་གསུམ་པོསཿ གླིང་ཡུལ་ས་རྒྱུས་མི་རྒྱུས་ལོན
ཤར་ སྟག་རོང་རྒྱལ་པོའི་ ཁ་ འབྲོག་རུ ཧུ་ ར་སྟོང་སྡེ་ ཁོ་སྟོད་སྨད
དགུན་ས་རུ་སྒར་བྱེད་ཡོད་དུསཿ མཚན་མོ་རྐུ་ཐབས་འཇབ་ནས་སོང
རྟ་མང་ཚད་ཀྱང་གཅིག་མ་ཟིན༔ ཐ་མ་ཁྲོ་ཐུང་ལྷ་གཡག་ནི༔ འབྲོང་ཚ་
གྲྭ་མར་ཟེར་བ་དེ ཆེ་ལ་ཤ་ལྡན་སྣུམ་ཞགས་པཿ སྣ་ཕུག་མ་མྱོང་རྩིད་
ཞོལ་ཅན ཐང་ལྟེམ་ཞིག་ན་ཉལ་ཡོད་མཐོང༔ ཤ་ལྤགས་ལྡན་ལེ་
གཡག་རྒན་འདི གྲོ་ཆད་ལམ་གྲོ་ཚག་རྟེན་འོངཿ འདི་རྐུ་ཟེར་ནས་
ཟུར་ལ་སླེབ༔ མགོ་བཟུང་སྣ་ཕུག་ཁྲིད་འགྲོ་སྐབསཿ ལྷ་གཡག་གྲྭ་
དམར་ཐུགས་དགོངས་ལཿ ད་ང་ཡི་འགྲོ་དོན་མ་རྫོགས་པཿ འདི་
གསུམ་ང་ཡི་ར་མགོ་གཟརཿ སོད་ངེས་པ་རེད་དང་སྔོན་བཟང་འབྲེལ



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ང་ཉིད་བལྟ་ སྣང་ དུད་འགྲོའི་ གཟུགསཿ དོན་ ལ་བྱང་ སེམས་སྐྱེས་
བདུན་ དངོསཿ འགྲོ་ དོན་ ཐ་ མ་ ལུས་ འདི་ ཡིན༔ ང་ བཤས་ ཉེས་
དམིགས་མ་དགོས་ལེ བསྐལ་ཆེན་མང་པོའི་སྡིག་སྒྲིབ་འདག སྐལ་
མེད་གཡུ་རོང་རྒྱལ་བོས་མིརཿ སྐྱེས་བདུན་ཤ་ཡི་འགྲོ་དོན་ནི༔ བསམ་
གྱིས་མི་ཁྱབ་འབྱུང་ངེས་ཡིན༔ འདི་གསུམ་པོས་ང་ཉིད་ཁྲིད་སོང་
རྗེསཿ ལས་ངན་གཡུ་རོང་རྒྱལ་བློན་རྣམས༔ ཁྲ་མོ་གླིང་གི་
འདུལ་ཐབས་འོངཿ ཐར་པའི་ས་བོན་ཐེབས་ངེས་པའི རྟེན་འབྲེལ་
མང་ཡོད་མཁྱེན་བཞིན་པརཿ དག་དང་སྤྲོ་བཞིན་དགེ་སེམས་བཅས
སྔོན་རྒྱབ་གོང་ནས་རྫུ་འཕྲུལ་སྟབསཿ རྨ་ཆུའི་སྟེང་འཕུར་ཉིན་མཚན་
གཉིསཿ སྐྱ་ལམ་བཅོ་ལྔའི་བར་ཐག་བཅདཿ དགོངས་མོར་གཡུ་རོང་
རྒྱལ་སར་ཐོན སྐད་ཆ་ལོ་རྒྱུས་རྒྱལ་བློན་ཞུསཿ རྒྱལ་པོས་རྐུ་མཁས་
མི་གསུམ་ལ མགྲོན་ཁ་དངུལ་སྲང་རྩ་ལྔ་རཿ དཔའ་དར་གསེར་སྲང་
བཅུ་གསུམ་རཿ རྟ་པར་རེ་སྦྱིན་གོ་ཆོད་གསུངསཿ ཕྱིར་ནང་རྐུན་
མཁས་མི་གསུམ་གྱིསཿ (མ་དཔེ་ཆད) ལྷ་གཡག་བཤས་ནས་སྐུ་སྐལ་
ཤ་ལྤགས་གས་ཚལ་རྒྱལ་པོར་འབུལཿ གླིང་བས་གཡག་རྩལ་དེད་
འོང་ན༔ རྐུན་མཁས་ངེད་གསུམ་མི་དགྲ་ཐབསཿ རྒྱལ་པོ་ཁྱོད་ཀྱི་
ཐུགས་རྗེས་གཟིགསཿ ལར་ གླིང་བ་ཟེར་བའི་དཔའ་རྩ ལ་དེ༔ ལྷོ་
འཛམ་གླིང་འདི་ན་མེད་ཚོད་འདྲ༔ བདུད་ཧོར་གཉིས་དང་རྫོང་ཆེན་



，
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བརྒྱད༔ རྫོང་ཕྲན་ལྔ་པོ་དཔའ་ཡིས་ཕབསཿ གླིང་དཀར་ང་རྒྱལ་སྣང་
བློ་མཐོ༔ དཔའ་ དང་རྩལ་ གྱི་ ལས་ མཐའ་ཕུད༔ མངོན་ཤེས་གྲུབ་
རྟགས་ཐོགས་མེད་འདི༔ ཐུག་ཐུག་ལ་མ་རྒྱལ་ཉི་མ་དངཿ དགྲ་ལ་མ་
ཐུབ་ཉི་མ་ད་སྔོན་མེདཿ དེས་དེ་བཞིན་རྒྱལ་བློན་ཐུགས་བློས་དཔྱོད
གླིང་ཁྲ་མོས་དགྲ་ལན་སྐོར་ངེས་པསཿ དཔའ་ཁ་ཡ་མ་འདང་ཡན་
ཤོར་ཚེ ཁྱེད་རྒྱལ་བློན་མི་བདེ་སྟབས་གཟབ་དགོསཿ ཞུས་ཞེས་རྒྱལ་
པོའི་མར་གནང་ནི༔ ཨོ་ལོ་ཕ་ལྷ་གཡུང་དྲུང་ལྷའི༔ རྟག་ཏུ་གཡེལ་
མེད་སྲུང་རྒྱུ་གསུམ༔ ངའི་བློན་ཆེན་སྡེ་བཞི་སྟག་ཐུལ་མིན གཅེས་པ་
སྙིང་མིག་སྲོག་གསུམ་འདྲའི བཙན་གཡུ་སྡེ་ཡོངས་ལ་མེད་ངེས་ཡིན
ད་སྔོན་ང་ཡི་སྐུ་ཆུས་ལཿ བློན་བཞི་དང་གཡུ་ཐར་ཚེ་རིང་མིག ལྷག་
འགྲུབ་ལེ་ཁྱེད་གསུམ་སུས་མི་འགྲམཿ བྱ་ལས་ཆེན་ཁས་ཉིན་དུས་
ཚོད་ལཿ ལྷོ་བློན་བེ་རུ་དཔོན་གཡོག་བརྒྱདཿ དགྲ་གསེར་ལ་དགྲ་ཟུར་
ས་ཉུལ་སོངཿ དཔའ་འཛམ་གླིང་གྲགས་ལེ་རྟ་བཅད་རྗེསཿ གླིང་སྡིག་
ཁྲམ་འཁྱར་གཉིས་འོང་ནསཿ བེ་རུའི་ལྕགས་མཁར་དུག་མདས་གཏོརཿ
བྲན་གཡོག་ཕོ་མོ་སུམ་བརྒྱ་བརླག ཕྱིར་ལམ་ད་རུང་ཚད་མེད་བྱས
ཆུ་བར་གཡུ་ཐར་ཤོག་ལ་བརྒྱུག དཔའ་རྒོད་མདོག་ཆུ་བར་སྟོང་ཤོག་
གི རྟ་སྟོང་རྟ་ལྔ་ལྷག་དེད་ནས་སོངཿ དེ་རྗེས་ལ་དཔའ་རྩལ་འགྲན་
མེད་ནི གཡུ་ཐར་ཕེབས་པ་དགྲ་ལག་ཤོརཿ ཤོར་ཡང་འགྱོད་མེད་



་་་་་
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཕྱིར་ཐོན་ངེསཿ ཁྱེད་གསུམ་ཁྲ་མོ་གླིང་ལ་སོང འཚམ་པོར་ས་རྒྱུས་
ལམ་རྒྱུས་ལོན དཔུང་ཉུང་ངུས་རྟ་བཅད་ག་ལ་ཐུབཿ དོན་ཁྲོ་ཐུང་
ལྷ་གཡག་རྐུས་འོང་བཟང༔ དགྲ་ཟུར་དང་པོ་དགྲ་ནོར་ལོརཿ དེ་
རྗེས་ནས་མི་རྣམས་ཐལ་བར་བརླག ཐུབ་ངེས་རྟེན་འབྲེལ་བོན་ལྷས་
བསྒྲིགསཿ ད་འཕྲོས་དོན་ཁྱོད་གསུམ་སྙིང་ནོར་གཏམཿ གླིང་བས་
གཡག་རྩལ་དེད་འོང་གི སེམས་འཚེར་དང་དོགས་འཕྲིག་ག་ལ་
དགོསཿ གླིང་བ་དཔའ་རྩལ་རྒོད་ཟེར་བ ས་བར་ལུང་ལིའི་ཁ་ཕོ་
གཏམ ངའི་བློན་བཞི་སྟག་ཐུལ་ཐམས་ཅད་ཀྱིསཿ དཔའ་འགྲན་
བསྡུར་མ་བྱེད་ཤན་མི་འབྱེདཿ དཔའ་མེད་སྙམ་རྒྱལ་པོ་ང་མི་སྐྲག
ཁོང་མངོན་ཤེས་གྲུབ་རྟགས་ཐོགས་མེད་ཟེརཿ ངའི་བོན་ལྷ་བདུད་
ལྕམ་དབང་ཕྱུག་ལསཿ མངོན་ཤེས་ལུང་བསྟན་གོ་སྟོན་ལྷག མེད་པ་
རྗེས་ནས་ལྷ་འགྲན་གསལཿ ངའི་བླ་མ་གཡུང་དྲུང་མཐུ་ཆེན་ལས
གྲུབ་རྟགས་ནུས་མཐུ་ཡན་ཤོར་མེད༔ ཡོད་ན་མཐུ་ཟོར་ནུས་འགྲན་གོ
གལ་གླིང་བས་གཡག་རྩལ་དེད་འོང་མཿ དཔའ་མ་ཐུག་བུ་ལ་དགྲ་
ཡང་བཟོ༔ དོན་རྐུན་མཁས་མི་གསུམ་དགྲ་མི་འཇུག ང་རྒྱལ་པོའི་
ཕྱོགས་བཞིའི་བློན་ཆེན་བཞི མཆན་ཁེབས་སྟག་ཐུལ་མང་པོ་ཡོད
མི་རེ་རེས་ངོ་ལེན་འོང་བ་ནི༔ དགྲ་གླིང་སྡིག་མ་དགོས་ལྷོ་གླིང་ན༔
གཅིག་ཀྱང་མེད་ངེས་ལྟད་མོ་ཆོག དགྲ་གཅིག་ཐོན་གཅིག་བསད་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གཉིས་ཐོན་གསོད༔ གང་ཐོན་བསད་ན་དཔའ་ཞུམ་འགྲོ ད་ཉི་མ་
དྲུག་གི་ ཕྱིར་ནང་བརཿ ངེད་གཡུ་རོང་གཡུང་དྲུང་གླིང་དགུ་པོའི༔
བདུད་དམག་ཞིབ་པར་ཆས་རྒྱུ་བྱས ཁྲ་མོ་གླིང་ལ་འཐབ་ཆུས་ཡིན༔
དགྲ་གླིང་སྡིག་ཚུར་འོང་མ་སྤོབས་ན ངེད་གཡུ་རོང་བདུད་དམག་
ཕར་ལ་འགྲོ གླིང་སྡིག་དཔོན་བློན་མ་ཟད་པརཿ དམག་ནག་པོའི་
ལས་མཐའ་ཕུད་རྒྱུ་ཡིན གལ་ཆེན་ སྟག་སྒོར་ མ་ཐུག་པརཿ ཁྱོད་
གསུམ་ལ་དགྲ་འཐབ་ ཁུར་ཐང་མེདཿ ང་ཡི་སྐུ་ཆུས་ལས་དོན་ལ
དམར་ཆུང་སྲོག་གི་སྒྲུབ་མི་གསུམ༔ ང་རྒྱལ་པོར་ངོ་ཆེན་ཁྲལ་ཁྲིམས་
མེདཿ རང་ཁྱིམ་དུ་སོང་ལ་ཚག་སོད་སྡོད༔ ཅེས་གསུངས་མི་གསུམ་
དགའ་བཞིན་དུ ཤ་བསྒོས་རང་རང་ཁྱིམ་དུ་སོངཿ གཟའ་ཚང་དང་
ཁྱིམ་མཚེས་ཉེ་མཛའ་སོགསཿ མགྲོན་བོས་ཤ་ཁྲག་ཁར་སོང་ཀུན༔
དབང་མེད་སར་འཕགས་རྒྱུད་ངན་གྲོལ༔ ཚོགས་བསགས་དང་
སྒྲིབ་སྦྱོང་མ་དགོས་པརཿ རྒྱུ་ལུས་མ་བོར་མཁའ་སྤྱོད་ཞིངཿ ལུས་ཟག་
མེད་འཇའ་འོད་མངོན་སུམ་དེངསཿ དཔྱིད་དུས་རྒྱལ་པོའི་ཞིང་པོ་ནམ
ལས་བྱེད་ཤིང་ཐུན་ལ་སོགས་པཿ གཡོག་ཚང་སྟོང་ཤོག་ཐམས་ཅད་
དངཿ གོ་གཡོག་ཆུ་ལེན་ལ་སོགས་པཿ དེའི་ཉིན་གཡག་གི་ཤ་ཚིལ་
ཀུན༔ ལས་ བྱེད་ བཟའ་ བཏུང་ གསོས་སུ་སྦྱརཿ བྲན་ གཡོག་ ཡང་
གཡོག་ཁར་འབྲེལ་ཐོག སྟོང་ཕྲག་གསུམ་དང་ལྔ་བརྒྱ་ལྷག དབང་
-
-
50



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མེད་སར་འཕགས་རྒྱུད་ངན་གྲོལ༔ ཚོགས་བསགས་དང་སྒྲིབ་སྦྱོང་མ་
དགོས་པརཿ སྒྱུ་ལུས་མ་བོར་མཁའ་སྤྱོད་གནསཿ ཟག་མེད་འཇའ་
འོད་མངོན་སུམ་གཤེགས༔ གཞན་ཡང་ཆུ་གནས་འབུ་སྲིན་སོགས
དུང་ཕྱུར་བཅུ་དང་བྱེ་བ་བརཿ འབུམ་ཕྲག་བཅུ་དང་ཁྲི་ཕྲག་བརཿ སྟོང་
ཕྲག་ལྔ་དང་བཅུ་ཕྲག་གསུམ ཁར་འབྲེལ་ལུས་ངན་རྒྱུད་ངན་གྲོལ
ཚོགས་བསགས་དང་སྒྲིབ་སྦྱོང་མ་དགོས་པརཿ ལུས་ཟག་མེད་འཇའ་
འོད་མངོན་སུམ་གྲུབཿ སྐལ་མེད་གཡུང་དྲུང་རྒྱལ་པོ་དེསཿ ལོག་ཟས་
བྱ་དང་ཁྱི་ཕག་ཤ རྟ་ཤ་ལྟོ་ལྕོང་སྦལ་སྦྲུལ་ལཿ ནོར་ལུག་སྐེ་བཅད་
ཤ་མ་གཏོགསཿ མ་བཅད་ཤི་བཤས་ཤ་མི་གསོལཿ ཁོ་སྐལ་མེད་ཚེ་
རབས་མང་པོ་ནསཿ དུས་གསུམ་སངས་རྒྱས་འབྱོན་བཞུགས་སོགས
གྲོལ་བར་མ་གྱུར་དམ་ལས་ལོག ལས་ངན་བསགས་རྒྱུན་ཆེ་བའི་
ལན གླིང་དཀར་པོས་དྲག་བཙན་གྱིས་མ་འདུལ་ན༔ སྐྱེས་བདུན་ཤ་
གསོལ་གྲོལ་སྐལ་མེད༔ གཡོག་མཐའ་འཁོར་གཅིག་མེད་སྐྲ་སེན་ལས
ཐམས་ཅད་ཟག་མེད་འཇའ་ལུས་དེངསཿ རྒྱལ་བློན་ཀུན་ཧ་ལེ་རྣམ་
རྟོག་བྱསཿ གླིང་ལྷའི་ཆོ་འཕྲུལ་ཐན་ལྟས་ཟེརཿ རང་གཡུ་སྡེ་བཤིག་
ནས་གཡོག་ཁྲལ་བསྡུསཿ ལས་མི་དགེ་སྣ་ཚོགས་བྱེད་དུ་བཅུག ཕྱིར་
ནང་ཉི་རྩེ་ཤར་དུས་མཉམ ཤར་སྟག་རོང་རྒྱལ་པོའི་ཁ་འབྲོག་ནས
ལྷ་གཡག་རྐུན་ཤོར་ཆ་འཕྲིན་ཞིབ ཁྲོ་རྒྱལ་དཔོན་སོགས་ཀུན་ལ་
51



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བརྡབསཿ སྟག་རོང་རྒྱལ་བློན་ཐམས་ཅད་འདུསཿ གཡག་རྩལ་འདེད་
ཚུལ་བཀའ་གྲོས་བྱསཿ དོན་བབ་དཔའ་རྩལ་ལྡན་ལེ་དངཿ རྗེས་དེད་
ས་རྒྱུས་ཡོད་ལེ་གཉིསཿ མངོན་ཤེས་རྫུ་འཕྲུལ་འགྲན་མེད་གསུམ༔
ཁྱོད་བློན་པོ་ཤཱཀྱ་དཔའ་བོ་དངཿ ཡང་བློན་ཤེས་རབ་དབང་ ཕྱུག་
གཉིསཿ མངོན་ཤེས་ལྷ་རིག་འོད་སྣང་གསུམཿ འདི་གསུམ་བྱོན་ན་གོ་
ཆོད་དངཿ དགྲ་ལ་དགྲ་ལན་ཐིང་ལེ་གཉིསཿ གཡག་རྩལ་ཆོད་ངེས་
ཕེབས་འོང་གསུམཿ འདི་གསུམ་པོ་ད་ལྟ་བྱོན་རྒྱུ་ཡིན༔ ཀུན་གྱིས་གྲོས་
མཐུན་ལམ་ལ་ཆསཿ ལྷོ་བློན་ཤཱཀྱ་དཔའ་བོ་དེསཿ ལྷ་རྟ་ངང་རི་རླུང་
གཤོག་མགོརཿ གསེར་སྲབ་དངུལ་ཕོག་སྐར་འཕྲེང་བཞག བལ་
སྟན་ཕྱིང་འབོལ་པ་ཏྲ་ལཿ གཡུ་སྒྲ་གསེར་འབྲུག་ཚང་འཁོར་བསྟད
སྒ་ཁེབས་རྒྱ་ནག་ས་གདན་འཕཔཿ གཡི་ཚར་བ་ལམ་སྟག་སྐོར་སྟེང
གསེར་ ཁྲབ་ དགྲ་ བླའི་ རྟེན་ རྫོང་ མནབསཿ སྐ་ རགས་ དངུལ་སྐུད་
གསེར་ཆབ་བརཿ རལ་གྲི་ཡ་ཙ་ཐོག་འབེབ་དྲངསཿ གཡས་སྟག་རལ་
ལྷ་ཡི་དཔའ་རྫོང་ནསཿ དགྲ་འདུལ་ལྕགས་མདའ་བརྒྱད་ཅུས་བཀང༔
གཡོན་ གཟིག་ཤུབས་ཀླུ་ཡི་ དཔའ་རྫོང་ནང བདུད་ འདུལ་ལྕགས་
གཞུ་ལྡེམ་དྲུག་བཞག གློ་དགྲ་སྟར་སྲིན་པོའི་སྲོ་གམ་ལཿ སོ་ཤུབས་
ས་ལམ་དཔའ་ལུང་གསེརཿ གསེར་གའུ་ཉི་མའི་དཀྱིལ་འཁོར་ནང
བྱུ་རུའི་ཚེ་དཔག་རང་བྱོན་དང༔ པདྨའི་ཚེ་མདུད་དབུ་ལོ་བཞག དབུ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གསེར་ རྨོག་ཉི་མཐོང་རྩེ་གསུམ་ལཿ རྒྱལ་མཚན་རི་དར་བཅུ་གསུམ་
བཙུགསཿ ཞབས་ལྕགས་ལྷམ་དོམ་ནག་འགྱིང་སྟབས་ལཿ གསེར་
དངུལ་ལས་གྲུབ་ཞྭ་ཆབ་སྒྲོག༔ དཔའ་མདུང་ཤ་ཟ་མེ་རི་སཿ དགྲ་
བླའི་རྟེན་དར་སེར་པོ་འཕྱརཿ མདུང་སྟེང་ལྕགས་ལུང་འཁྲིལ་ཞགས་
བཏགསཿ སེར་ཚུབས་སེ་གསེར་རི་ཞོག་ཞོག་ཕེབསཿ ཡང་དཔའ་
ཤེས་རབ་དབང་ཕྱུག་དེསཿ གཡུ་རྟ་གྱི་ལིང་གཤོག་ལྡེམ་ལཿ གསེར་
སྲབ་དངུལ་སྐར་སུམ་བསྒྲིགས་བཞག བལ་སྟན་གཡུ་འབོལ་པ་ཏྲའི་
སྟེངཿ གསེར་སྒ་ཁྱུང་ཚངས་བྲག་རིས་བསྟརཿ ས་ཁེབས་མུ་མིན་ས་
གདན་འཕངཿ གཡི་ཚར་ཟ་འོག་གཟིག་སྐོར་སྟེངཿ གཡུ་ཁྲབ་གཉན་
གྱི་རྟེན་རྫོང་མནབསཿ སྐ་རགས་གསེར་སྐུད་དངུལ་ཆབ་བརཿ རལ་
གྲི་མེ་འབར་ཚ་ལ་དྲངསཿ གཡས་སྟག་རལ་སྡེ་བརྒྱད་དམག་རྫོང་ནང
དགྲ་འདུལ་གསེར་མདའ་བརྒྱད་ཅུས་བཀངཿ གཡོན་གཟིག་ཤུབས་
ཀླུ་བརྒྱད་དམག་རྫོང་ནང བདུད་འདུལ་ལྕགས་གཞུ་གློག་འཁྱུག་
བཞག གློ་དགྲ་སྟར་ཤ་ཟ་སྐན་རྡེབ་ལཿ སོ་ཤུབས་གོ་ཟི་དཔའ་ལུང་
དངུལཿ དངུལ་གའུ་གསེར་འབྲུག་ཁ་སྤྲོད་ནང མགོན་ཤཱཀ་ཐུབ་རང་
བསྲེལ་ཤར་ལིའི་གཟུགསཿ པདྨའི་ཚེ་མདུད་ཚེ་རྫས་བཞག དབུ་
དངུལ་རྨོག་ཟླ་མཐོང་རྩེ་གསུམ་ལཿ རྒྱལ་མཚན་རི་དར་བཅུ་གསུམ་
བཙུགསཿ ཞབས་ལྕགས་ལྷམ་ཆུ་སྲིན་པ་ཏྲ་ལཿ གཡུ་ཤེལ་ལས་གྲུབ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཉ་ཆབ་སྒྲོག དཔའ་མདུང་རི་བོ་ཐོག་གཏོར་ལ དགྲ་བླའི་རྟེན་དར་
སྔོན་པོ་འཕྱརཿ མདུང་སྟེང་ལྕགས་ལུང་འཁྱིལ་ཞགས་བཏགསཿ ལྗང་
ཚུབས་སེ་གཡུ་རི་ཞོག་ཞོག་ཕེབསཿ ཡང་མངོན་མཁྱེན་ལྷ་རིག་འོད་
སྣང་དེསཿ ཧོར་རྟ་སྨུག་གུ་རླུང་གཤོག་མགོརཿ གསེར་སྲབ་མུ་རིག་
སྐར་འཕྲེང་བཞག བལ་སྟན་གོ་ཟུ་འཇའ་རིས་སྟེངཿ གསེར་སྒྲ་གཡུ་
འབྲུག་ཚངས་འཁྱིལ་བསྟད༔ སྒ་ཁེབས་རྒྱ་གར་ས་གདན་འཕངསཿ
གཡི་ཚར་སྟག་ཚང་སྲམ་སྐོར་སྟེང དངུལ་ཁྲབ་མེ་རི་འབུམ་རྫོང་
མནབསཿ སྐ་རགས་གསེར་སྐུད་དངུལ་ཆབ་བརཿ རལ་གྲི་རྣོ་གཅོད་
ངར་མ་དྲངསཿ གཡས་སྟག་རལ་སྡེ་དཔོན་དམག་རྫོང་ནང དགྲ་
འདུལ་ལི་མདའ་བརྒྱད་ཅུས་བཀངཿ གཡོན་གཟིག་ཤུབས་གཟའ་ཡི་
དམག་རྫོང་ནང བདུད་འདུལ་ལྕགས་གཞུ་ཐོག་འགྱུར་བཞག བློ་
དགྲ་སྟར་ཧབ་ཆེན་མེ་འབར་ལཿ སོ་ཤུབས་གོ་ཟུ་དཔའ་ལུང་དངུལ
གསེར་ གའུ་རྨ་ བྱའི་ ཁང་མཛེས་ནངཿ པདྨའི་ཚེ་མདུད་སྣང་བརྙན་
གཟུགསཿ མཚོ་རྒྱལ་ དབུ་ལོ་ཚེ་ཆུ་བཞག དབུ་ དངུལ་རྨོག་སྐར་
མཐོང་ རྩེ་ གསུམ་ ལཿ རྒྱལ་ མཚན་ རི་ དར་ བཅུ་ གསུམ་ བཙུགས
ཞབས་ལྕགས་ལྷམ་གསེར་རིས་པད་འཁོར་ལཿ མན་ཤེལ་ལས་གྲུབ་
ཉ་ཆབ་སྒྲོག དཔའ་ལུང་རྒྱ་མཚོ་སྐམ་བྱེད་ལ༔ དགྲ་བླའི་རྟེན་དར་
དམར་པོ་འཕྱརཿ མདུང་སྟེང་ལྕགས་ ལུང་ འཁྱིལ་ཞགས་བཏགསཿ



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་། །
དམར་ཚུབས་ སེ་མེ་རི་འབར་ འབར་ ཕེབསཿ ཁོང་ གསུམ་པོར་རྫུ་
འཕྲུལ་གྲུབ་པ་ཐོབཿ རྫུ་ འཕྲུལ་རླུང་གི་རྒྱུད་ལ་བརྟེན ལྷ་གཡག་
རྗེས་དེད་སྐད་ཅིག་གི སྐྱ་ལམ་བཅོ་ལྔའི་བར་ཐག་བཅདཿ སྨད་གཡུ་
རོང་དྲོས་ཆེན་སྔ་ཚད་ཕེབསཿ གཡག་རྐུན་གཡུ་རྗེའི་བློ་འཕྲུལ་ཤེསཿ
ཤ་ལྤགས་ནོར་མེད་ཚད་མར་གཟིགསཿ ཕྱིར་ལོག་སྒེག་སྐྱེད་གཡུ་རོང་
གི ཁ་འབྲོག་ཧུ་ར་སྟོང་སྡེ་ལཿ གཡུ་རྟ་སྟོང་གསུམ་དེད་ནས་ཕེབས
རྫུ་འཕྲུལ་སྟབས་གཡག་སྙིང་གཡས་ཐང་དུ༔ འགོང་བློན་ར་མདའ་
སྒུག་ནས་བཞུགསཿ དེ་མ་ཐག་གཡུ་རོང་ཧུ་ར་མའི་ཚོ་དཔོན་མི་ཐུང་
ནོར་བུ་ཟེར་བ་དེསཿ གླིང་བས་རྟ་དེད་སོང་ཚུལ་གྱི་ཆ་འཕྲིན་ཞིབ་ཏུ་
ཙི་ལེན་རྒྱལ་བློན་ལ་བསྐུར་ཚེ༔ གཡུ་རོང་རྒྱལ་པོའི་ནང་བློན་བསེ་
རྫོང་དགུ་ཡི་སྒོ་སྲུངཿ འགོང་པོ་སྤུན་དགུའི་གཙོ་བོ༔ ཕུང་བྱེད་རི་བོང་
འགོང་རྒྱལ་དེསཿ འགོང་རྟ་ཤ་བ་འདྲེས་འདུར་ལཿ ལྕགས་སྲབ་སྦྲུལ་
ནག་གཉིས་བསྒྲིགས་བཞག བལ་སྟན་སྟག་ལྤགས་རློན་པའི་སྟེང
ལྕགས་སྒྲ་རེ་འབྱམས་སྤྲིན་ཁོར་བསྟརཿ སྒ་ཁེབས་མི་ལྤགས་རློན་
པ་འཕངསཿ སྟག་ཐུལ་གོས་ནག་སྦྲུལ་སྐོར་སྟེང༔ ལྕགས་ཁྲབ་བསེ་ཡི་
ཚོམ་ཆེན་གྱོན སྐ་རགས་སྦྲུལ་མདུད་ལྕགས་ཆབ་བརཿ འགོང་གྲི་ཤ་
ཟ་རྐང་དམར་དྲངསཿ གཡས་སྟག་རལ་འགོང་པོའི་དམག་རྫོང་ནང
རེག་ཕུང་དུག་མདའ་བདུན་ཅུས་བཀང༔ གཡོན་གཟིག་ཤུབས་ཐན་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དགུའི་དམག་རྫོང་ནསཿ ར་ནག་འགོང་གཞུ་སྙིང་འཕར་བཞག བློ་
འགོང་སྟར་ཐེའུ་རང་མགར་གྲུབ་ལཿ སོ་ཤུབས་དྲེའུ་ལྤགས་དཔའ་
ལུང་སྦྲུལཿ གསེར་གའུ་འགོང་པོའི་སྙིང་ནོར་ནངཿ བོན་གཡུང་དྲུང་
མཐུ་ཆེན་དབུ་ལོ་དང ཐེའུ་རང་སྤུན་དགུའི་སྲུང་འཁོར་བཞག མི་
ཡི་ནོར་འཕྲེང་སྐེ་རྒྱན་གསུམ མགོ་ལྕགས་རྨོག་ཆུ་སྲིན་རྩེ་གསུམ་ལ
འགོང་ར་རྒྱལ་མཚན་བཅུ་གསུམ་བཙུགསཿ རྐང་ལྕགས་ལྷམ་དུག་
སྦྲུལ་རང་འཁོར་ལཿ བསེ་ལྕགས་སྦྲུལ་མདུད་ཉ་ཆབ་སྒྲོག ལག་
ལྕགས་མདུང་འགོང་པོའི་རུ་མཚོན་ལཿ འགོང་དགུའི་བླ་དར་ནག་པོ་
འཕྱརཿ མདུང་སྟེང་སྦྲུལ་ཞགས་འཁྲིགས་བཅུ་བཏགསཿ ནག་ཚུབས་
སེ་མུན་པ་འཁྲིགས་འཁྲིགས་འོངཿ ཡང་འགོང་སྲིན་སྤྲེའུ་གདོང་ལག་
རིང་དེསཿ ཐན་རྟ་སིལ་རླུང་མུན་སྡུག་མགོརཿ ལྕགས་སྲབ་སྦྲུལ་ནག་
སུམ་བསྒྲིལ་བཞག བལ་སྟན་གཟིག་ལྤགས་རློན་པའི་སྟེང༔ ལྕགས་
སྒ་ འགོང་ དགུའི་ བླ་ མཛོད་ བསྟརཿ སྒ་ ཁེབས་ མི་ལྤགས་རློན་ པ་
འཕངས གཟིག་ཐུལ་མུན་གོས་སྦྲུལ་སྐོར་སྟེང༔ ལྕགས་ཁྲབ་བསེ་ཡི་
ཚོན་ ནག་གྱོན སྐ་རེགས་སྦྲུལ་མདུད་ལྕགས་ཆབ་བརཿ ཐན་གྲི་ཡུ་
དམར་ཁྲག་འཇིབ་དྲངསཿ གཡས་སྟག་རལ་འདྲེ་དགུའི་དམག་རྫོང་
ནངཿ རེག་ཕུང་དུག་མདའ་བདུན་ཅུས་བཀངཿ གཡོན་གཟིག་ཤུབས་
ཕུང་དགུའི་དམག་རྫོང་ནང ར་ནག་འདྲེ་གཞུ་འཁྱུག་ལྡེམས་བཞག



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གློ་དུག་སྟར་འབྱུང་པོའི་ཧབ་སྒྲ་ལཿ སོ་ཤུབས་སྦལ་ལྤགས་དཔའ་ལུང་
སྦྲུལ དངུལ་གའུ་ཐན་དགུའི་སྙིང་ནོར་ནངཿ མུ་སྟེགས་ལྔ་བརྒྱའི་དབུ་
ལོ་དང བདུད་རྒྱལ་དགའ་རབ་རྟེན་འཁོར་བཞག མི་མགོའི་ཏོ་
ཤལ་སུམ་བསྒྲིལ་མགུལཿ མགོ་ལྕགས་རྨོག་སྟག་ཐོད་རྩེ་གསུམ་ལ
ཐན་གྱི་དར་ཁྲ་བཅུ་གསུམ་བཙུགསཿ རྐང་ལྕགས་ལྷམ་དུག་སྦྲུལ་རང་
འཁོར་ལཿ ལྕགས་ནག་སྦྲུལ་མདུད་ཉ་ཆབ་སྒྲོག ལག་བསེ་མདུང་
ཐན་དགུའི་རུ་མཚོན་ལཿ འདྲེ་དགུའི་བླ་དར་ཁྲ་བོ་འཕྱརཿ མདུང་སྟེང་
རྒྱུ་ཞགས་འཕྲུལ་བཅུ་བཏགསཿ ཁྲ་ཚུབས་སེ་རེ་འབྱམས་རྒྱུག་རྒྱུག་
འོང ཡང་མི་ཟན་ཁྱི་མགོ་ལྕགས་སེན་དེསཿ བཙན་རྟ་སྲག་པ་མཚན་
མཚེར་ལཿ ལྕགས་སྲབ་མི་རྒྱུས་སྦྲུལ་འཁྱུག་བཞག བལ་སྟན་དོམ་
ལྤགས་རློན་པའི་སྟེངཿ ལྕགས་སྒ་སྲིན་ཐོད་ཁྲ་འགྱུར་བསྟརཿ ཝ་ཐུལ་
མུན་ནག་སྤྱང་སྐོར་སྟེང༔ ལྕགས་ཁྲབ་བསེ་དམར་ཚོན་ཆེན་གྱོན༔ སྐ་
རགས་སྦྲུལ་མདུད་ལྕགས་ཆབ་བརཿ ཕུང་གྲི་མུན་པའི་གྲིབ་སོ་དྲངས
གཡས་སྟག་རལ་སྲིན་པོའི་དམག་རྫོང་ནངཿ རེག་ཕུང་ལྕགས་མདའ་
བདུན་ཅུས་བཀངཿ གཟིག་ཤུབས་སྲིན་མོའི་དམག་རྫོང་ནངཿ ར་ནག་
ཕུང་གཞུ་ རང་ འཕར་བཞག བློ་སྟར་ཐེའུ་རང་སྐན་རྡེབ་ལཿ སོ་
ཤུབས་གོ་ནག་དཔའ་ལུང་སྤྲུལཿ གསེར་གའུ་འདྲེ་དགུའི་སྙིང་ནོར་ནང
ཐེའུ་རང་སྟོང་གི་འཕྲུལ་ རྫས་དངཿ ལྷས་སྦྱིན་ལེགས་སྐར་ཤངས་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མཚལ་བཞག མགོ་རྨོག་གཟིག་ཐོད་རྩེ་གསུམ་ལཿ མུན་དར་དམར་
པོ་བཅུ་གསུམ་བཙུགསཿ རྐང་ལྕགས་ལྷམ་དུག་སྦྲུལ་རང་འཁོར་ལ
ལྕགས་ནག་སྦྲུལ་ མདུད་ཉ་ ཆབ་ བསྒྲོགསཿ ལག་ དུག་མདུང་ འདྲེ་
དགུའི་རུ་མཚོན་ལཿ ཐན་དགུའི་བླ་དར་དམར་པོ་འཕྱརཿ མདུང་སྟེང་
དུག་ཞགས་འཕྲུལ་བཅུ་བཏགས དམར་ཚུབས་སེ་རླུང་དམར་འཚུབ་
འཚུབ་འོངཿ གླིང་དཔའ་ཐུལ་གསུམ་པོས་རྩང་རྔ་གཡག་སྙིང་གཡས་
ཐང་ན་སྒུག་ཡོད་པ་མཐོང་དུས ཁོང་གསུམ་ལ་ཞེ་སྡང་རྔམ་སེམས་
སྤྲིན་ནག་འཁྲིག་འཁྲིག དུག་ཆུ་ཁོལ་ཁོལ་མེ་རླུང་ཚུབས་བཞིན་ཡར་
ཀི་འབོད་ངར་རྒྱུག་དང་བཅས་མདའ་མཚོན་དུག་སྟར་མཉམ་དུ་བླངས་
ནས་སྟེང་ལ་མཆོངས་བྱུང་ཚེ༔ དཔའ་ཐུལ་གྲུབ་ཆེན་གསུམ་པོས་ཡང་
མདའ་མཚོན་དགྲ་སྟར་མཉམ་དུ་བླངས་ནས་ལྷར་སྣང་བརྟན་བཞིན་
ཐུར་གོམ་བརྒྱར་རྒྱུག་ནས་དང་པོ་དཔའ་རྒོད་ཤཱཀྱ་ཡ་མེད་ད ཕུང་
བྱེད་རི་བོང་འགོང་རྒྱལ་གཉིས་ཐོད་ཆར་ཚེ་སྔོན་མར་ཕུང་བྱེད་འགོང་
རྒྱལ་གྱིས་གཡས་སྟག་རལ་འགོང་པོའི་དམག་རྫོང་ནང་ནས་ལྕགས་
མདའ་ཚ་ལ་རང་འབར་བླངསཿ གཡོན་གཟིག་ཤུབས་ཐན་དགུའི་
དམག་རྫོང་ནང་ནས་ར་ནག་ འགོང་གཞུ་སྙིང་འཕར་བླངས་མདའ་
གཞུ་སྟེང་དུ་བཞག་ནས་འགོང་པོའི་རྨོངས་གླུ་ངར་མའི་ངག་རྟ་ལ་
དྲངས་ནས་འདི་ལྟར་རོ༔ ཧ་ལ་ཧ་ལ་འགོང་པོའི་གླུ ཡ་ཡ་ཕུང་བྱེད་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དམར་པོའི་ལེན༔ ཨ་དཀར་ཨ་དམར་བྷེ་གྷོ་ཧ བོན་མུ་སྟེགས་ལྷ་ཡི་
ཐུགས་རྗེས་གཟིགསཿ མཐའི་རྒྱ་མཚོ་མིན་གླིང་ལྕགས་མཁར་ནས
བོན་མུ་སྟེགས་སྟོན་པ་ལྔ་སྟོང་ལཿ བོན་མུ་སྟེགས་འབུམ་འབུམ་བསྐོརཿ
དེ་རིང་འགོང་རྒྱལ་གྲོགས་ལ་ཕེབསཿ ས་འདིའི༔ ས་འདིའི རྩང་རྔ་
གཡག་སྙིང་སུམ་མདོ་ཟེརཿ ཕོ་ང་འདྲ༔ ཕོ་ང་འདྲ༔ དམ་སྲི་འགོང་
དགུའི་གཙོ་བོ་ནི གཡུ་བློན་ཕུང་བྱེད་དམར་པོ་ཟེརཿ ཚུར་ཉོན་དང་
གླིང་ཕྲུག་སེར་སྐྱ་བོ༔ ཁྱེད་ཁྲེལ་མེད་གླིང་སྡིག་ཁྲམ་འཁྱར་རྣམསཿ ཚེ་
གཅིག་ལ་ཟ་འདོད་རློམ་སེམས་དངཿ དོན་ཆུང་རང་སྲོག་བརྗེ་ལོབ་
རྩ་ཤིང་མི་འབུ་འཐོར་བརྒྱ་བཅུ་པོའི དེ་སྔོན་བདུད་ཧོར་ཐལ་བར་
བརླསཿ གཡང་རྫོང་ཆེན་བརྒྱ་དང་རྫོང་ཕྲན་ལཿ ཉེས་མེད་ལ་ཉེས་
བགྲང་བཙན་ཚིག་ཕབསཿ དཔའ་སྒྱུ་རྩལ་རྒོད་ལེ་མ་གོ་དང༔ ངན་
གཡོ་རྒྱུ་ཁོ་ནས་བླངས་རབ་ཡོད༔ དེ་ལོན་རུང་ཞེ་སེམས་མ་འགང་ལེ
ཁྱེད་ཡིད་འགོང་བསམ་པའི་དཔག་ཚོད་ལཿ ངེད་གཡུ་རོང་བསེ་རྫོང་
ཨེ་ལོན་དམིགསཿ ང་གཡང་སྲུང་རྒོད་པོས་མི་སྦྱིན་གི ལོན་བསམ་
ནས་གཡག་རྒན་ཞིག་གི་དོན ཁྱོད་ཤི་འདོད་བྱིས་པ་མགོ་འཁྱར་འོང
འདྲེ་འགོང་པོ་སྤུན་དགུའི་ཟ་སྐལ་བབསཿ ངེད་ཉེས་མེད་གཡུ་རོང་
རྒྱལ་བློན་ལཿ དགྲ་སྣ་ཚབས་ཆེན་རྟ་བཅད་འདི༔ བྱ་བཟློག་མེད་ལྷོ་
གླིང་མི་ཤོང་ལེ བཙན་གཡུ་རོང་བདུད་ཀྱི་ཧུ་ར་ནསཿ ཅི་འདྲ་ལེ་མི་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གསུམ་སྙིང་སྤོབས་འགི བྱ་གྱི་ལིང་རྟ་མཛོད་བཅོ་བརྒྱད་གཏོརཿ གྱི་
ལིང་གནམ་འཕུར་ཁྲི་ཕྲག་གསུམ༔ དེད་འགྲོ་མདོག་དཔའ་ངོམ་མིག་
འཕྲུལ་ལཿ ང་ ཕུང་བྱེད་ཡ་མེད་སྐྱག་ལེ་མིནཿ གླིང་ ཁྲམ་པའི་ཅི་
བསམ་ངས་མི་ཁུརཿ དགྲ་ཁྱོད་ཀྱི་དཔའ་སྙིང་མ་ཤོར་དངཿ དེ་རིང་
གནམ་ས་གུ་ཡངས་རེརཿ ངེད་གཉིས་དཔའ་རྩལ་འདི་འདྲ་འགྲན
དང་པོ་དུག་མདའ་ངར་མས་འཕེན༔ བར་དུ་དུག་གྲི་ངར་མས་རྩེ ཐ་
མ་དུག་སྟར་ངར་མས་འཐབ དཔའ་ཁེ་ཕམ་མ་སོང་བར་དུ་ཚད
ཁྱོད་ཁེ་ན་གླིང་དཀར་རྒྱལ་རྟགས་ཡིན ང་ཞན་ན་གཡུ་རོང་ཕམ་པའི་
ལྟསཿ དེ་ཁེ་ཕམ་སྔོན་གྱིས་བསྐོས་ཐང་རེདཿ ལག་སྔ་ཕྱི་མི་ཚད་སྒུག་
རེས་བྱེད༔ ངེད་གཡུ་རོང་རྟ་བཅད་དགྲ་ངན་ལཿ དུག་མདའ་མེ་རུ་ཚ་
ལ་འཕེན༔ ཡར་མ་མཐོ་ཀླད་ཁྲག་གནམ་ལ་མཆོད བོན་གསེ་སྟག་
འབར་བའི་ཞལ་དུ་སྟོབས མར་མ་དམའ་ནང་རོལ་ས་ལ་རྡོབ༔ ངའི་
ལུས་ལྷ་འགོང་དམག་བྱེ་བ་ཚོས ཁྱོད་ཀྱི་དོན་སྙིང་ཁྲག་འཇམ་ང་ཡི་
རོལཿ དཔའ་རྟགས་ལ་མཐེའུ་བཅད་སོར་ཕྲེང་བརྒྱུས དཔའ་ལྷོ་གླིང་
ཡོངས་གྲགས་བློ་བདེ་མོརཿ རྟ་ཤོར་ཕྱིར་ལ་བཅད་ནས་འགྲོ སྡང་
དགྲ་བོའི་སྲོག་རྩ་དཀར་ནག་མཚམསཿ དུག་མདའ་ཚ་ལེའི་མཆོད་པ་
འབུལཿ གླིང་སྡིག་དཔུང་ཆོམ་ཧོམ་མ་ཡཿ གླུ་གོ༴ མ་གོ༴ ཅེས་གླུ་
མཇུག་རྫོགས་པ་དང་དུག་མདའ་འཕངས་བྱུང་བསཿ ཤཱཀྱ་དཔའ་བོ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཁོང་གཤིན་རྗེ་ཚེ་བདག་ནག་པོའི་རྣལ་འབྱོར་ཡོད་པས་དུག་མདས་
ཐུགས་ཀར་ཕོག་ཀྱང་ཅི་ཡང་མ་ནུས་སོ༔ དུག་མདའ་དེ་ཁོའི་རང་
གཤེད་དུ་ཕྱིར་ཡར་ནས་འགོང་རྟ་ལ་ཕོག འགོང་རྟའི་མགོ་ཚལ་བར་
འཕངས་ནས་ཤི ཁོ་ཡི་མཁལ་མར་ཕོག་ནས་ནང་རོལ་ཐམས་ཅད་
ས་ལ་གཏོར་ཚེ ཁོའི་དཔའ་ཞུམ་ཚ་ནད་གཟེར་གསུམ་ལྟ་ཅི་ལྷག་
པར་ངར་ལང་ ཨམ་གཙིགས་སོ་སྒྲ་དང་བཅསཿ རྨ་ལྟོར་ས་རྡོ་གང་
བཅུག་ནས་སྐེད་ཆབ་ཀྱིས་བསྡམསཿ ལག་གཡས་པས་འགོང་གྲི་མེ་
རུ་རྩེ་འབར་གནམ་ལ་འཕྱརཿ ལག་གཡོན་པས་རྨ་ཁོང་བཀབ་ནས་
འཇིགས་རྔམ་ཁྲག་རླངས་འཁྲིགས་བཞིན་དུ་གླུ་བསྒུག་བསྡད་དོ༔ དེ་
མ་ཐག་ཤཱཀྱ་དཔའ་བོས་མདའ་གཞུ་གཉིས་ཕར་དྲངས་ནསཿ ཁོང་
གིས་བདུད་དེ་ལ་དགེ་སྡིག་གཏོང་ལེན་དང་ཐུགས་བྱམས་སྙིང་རྗེ་ཚད་
མེད་པའི་སྒོ་ནས་བདུད་སྡིག་རྒན་བཙན་ཐབས་སུ་འཕོ་བའི་གླུ་ཚོར་
བ་རང་གྲོལ་འདི་བླངས་སོ གླུ་ཨ་ལ༴ ཐ་ལ༴ ཨོ་ཆུང༴ ལྷ་འགྲོ་
མགོན་ཐུགས་རྗེས་འགྲོ་འདི་སྐྱོངསཿ གནས་ནུབ་ཕྱོགས་པདྨོ་བཀོད་
པ་ནསཿ མགོན་སངས་རྒྱས་སྣང་མཐའ་སྤྲུལ་འཁོར་བཅསཿ དུས་དེ་
རིང་གནས་མཆོག་འདི་རུ་བྱོན༔ བདུད་སྡིག་རྒན་འདིའི་ལམ་སྣ་དེ་རུ་
དྲོངསཿ ས་འདིའི= ས་འདིའི= ཁམས་ཟལ་མོ་ཆུ་བཞིའི་གཞི་བདག་ནི
རྩང་གཡག་སྙིང་མགོན་པོའི་སྣ་ཁ་ཟེརཿ ཕོ་ང་འདྲ༴ ཕོ་ང་འདྲ༴ གླིང་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཡུལ་ཆེན་མཐོང་བ་ཀུན་སྨོན་ནསཿ ཤར་སྟག་རོང་རྒྱལ་པོའི་ལྷོ་བློན་ཆེ
བདུད་སྲིན་དམག་མང་པོའི་ཁ་གནོན་དངཿ ཁྱོད་འགོང་བློན་འདུལ་
བའི་དཔའ་བོ་ནི ང་གྲུབ་ཆེན་ཤཱཀྱ་ཡ་མེད་ཟེརཿ ཚུར་ཉོན་དང་
འགོང་ རྒྱལ་གཡུ་བློན་ལོ༔ དཔའ་མེད་ལེ་ཡོད་མདོག་གཏམ་དྲག་
བཤདཿ ཁྱེད་ཉེས་མེད་ཟེར་ཡང་ནག་མཁོན་མཿ ཁྱོད་ཤེས་མེད་དུད་
འགྲོའི་གཏམ་བཤད་རྫུན༔ སྲིན་པོའི་ལུས་ལ་རི་བོང་མགོ ཁྱོད་གཡུ་
རོང་ཡུལ་ལ་ལྟས་ངན་གཟུགསཿ ཅི་འདྲ་ལེ་བློན་པོ་ཐབས་སྡིག་འགི
ཁྱོད་དེ་རིང་ཤི་ངེས་ གསོན་མེད་ལསཿ འཛམ་གླིང་མི་སྡུན་འབུད་
ཐབས་མེདཿ ཐན་སྣ་དགུ་པོ་ཁྱོད་ཚང་འདུག ད་འཕྲོས་དོན་ནོགས་
རྩོད་མཁོན་གཞི་ནི༔ ན་ཉིན་ལོ་ཡི་དུས་ཚོད་ལཿ གླིང་ཁྲ་མོའི་རྒུར་
ཤོག་དགུའི་བཅུའི་ནངཿ ཕྱུག་ཁག་སྤུན་གཉིས་རྒྱ་ལ་སོང ཡར་ལམ་
ཁྱེད་གཡུ་རོང་ལམ་སྲུང་བསཿ རྒྱུ་ལམ་མ་དབང་རྡུང་རྡེག་འཕྲོག གྲོ་
ཁུར་གླང་རྒན་གསོན་བཤས་བྱསཿ དེའི་མི་ཚད་རྒྱ་དབུས་གནས་ལམ་
བཅད དགོས་ནང་པའི་བསྟན་པ་བཤིགས་ཞེས་དཔཿ བྱ་ངན་སྤྱོད་མི་
དགེ་སྣ་ཚོགས་དྲན རྒྱ་གར་ནག་ཡོངས་ལ་མི་ཤོང་གཏམཿ ཁྱད་པར་
དུ་གླིང་ལ་སྡང་སེམས་འབརཿ གླིང་སྐུ་རྗེ་རྒྱལ་བློན་འཛིན་ཁྲིམས་
གཏོརཿ དགྲ་སྙད་དང་དམག་ཇག་རྐུན་ལས་ཤོམསཿ གསེར་དང་གླིང་
ཡུལ་ས་ཉུལ་འོངཿ ཡང་ཁས་ནུབ་སྟག་རོང་ཁ་འབྲོག་ནསཿ གླིང་བླ་མ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྟོང་གི་ཚེ་ཐར་དརཿ མགོན་ལྷ་དམག་བྱེ་བའི་བླ་ཟོག་ནི༔ དཔོན་ཁྲོ་
རྒྱལ་ལྷ་གཡག་འབྲོང་ཚ་དེ༔ མཚན་རྐུན་ཤོར་རྗེས་མཐའ་གཡུ་རོང་
རེད ཡིན་ངེས་པ་ཤ་ལྤགས་ཚད་མ་མཐོངཿ ཚུར་དོན་མེད་བཞིན་
ནོག་མཁོན་རི་ཙམ་ཞིག ངེད་གླིང་དཀར་དཔའ་ཐུལ་བརྒྱད་ཅུ་པོས
ཁྱོད་ཅི་བསམ་ཁུར་མགོ་མི་འགྲོ་ལོ ཁྱོད་དགྲ་འཐབ་ཟེར་རྒྱགས་
པས་མི་ཁྱུག་གི ངེད་གླིང་བས་བཟོད་སྲན་མི་ཐུབ་ངེསཿ དེ་རིང་རྟ་
དེད་ར་མདའ་ལཿ ཁྱོད་འགོང་རྒྱལ་དུ་མདུར་འོང་བ་འཁྲུལ༔ དགྲ་
ཐུབ་ལེ་རྟ་ཆོད་སྐལ་བ་དངཿ ཕྱིར་སླེབས་ནས་རྒྱལ་བློན་ཐུག་སྐལ་
གཉིསཿ གཡང་བསེ་རྫོང་མཛོད་སྲུང་སྐལ་བ་གསུམ༔ དེ་ཨེ་ཡོད་ང་ལ
་མདའ་འཕེན་པཿ དགྲ་མ་ཐུབ་རང་གཤེད་རང་སྲོག་བཅད ངེད་
དཀར་ནག་རྒྱུ་འབྲས་ཡོད་མེད་ལན ང་ཉིད་ཁྱོད་ལག་འཆི་སྐལ་མེད
ཁྱོའི་སྲོག་འདོར་རྒྱལ་བློན་སྲོག་མི་ཤུགསཿ ད་མི་ལོ་གསུམ་ལས་མི་
འགྱངས་པརཿ གཡང་བསེ་རྫོང་རིན་ཆེན་མཛོད་དགུ་པོ གླིང་སྐུ་རྗེ་
ནོར་བུའི་གཏེར་སྐལ་དངཿ ངེད་གྲུབ་ཆེན་བརྒྱད་ཅུའི་འགྲོ་དོན་རེད
དེ་བསྟན་འགྲོའི་བདེ་སྐྱིད་འཕེལ་བ་དངཿ མ་འོངས་མཚོན་བསྐལ་ཞི་
བའི་ཕྱིརཿ ཁྲ་མོ་གླིང་ལ་ཕབ་རྒྱུ་རེདཿ ཁྱོད་སྡུག་རྒྱུ་མ་རེད་དགའ་བ་
སྒོམཿ ཚོགས་ཁབ་རྩེ་ཙམ་ཞིག་བསགས་ལེ་དང༔ རྒྱུ་འབྲས་མི་ཤེས་
སྒྲིབ་སྦྱོང་གཉིསཿ དགེ་འབྲས་རྡུལ་ཙམ་མ་བསྒྲུབ་ཀྱང ཁྱོད་ལ་ཐར་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བའི་ལམ་སྣ་སྟོན༔ ད་ཞེ་སྡང་མ་བསྐྱེད་རང་སེམས་ལྷོད༔ ཚེ་འཇིག་
རྟེན་མི་རྟག་སྒྱུ་མ་འཁྲུལཿ རྟག་བརྟན་པ་མེད་ཚུལ་ཡིད་བློས་ཐོངསཿ
དགྲ་འདུལ་དང་གཉེན་སྐྱོང་གི་དགོས་པ་མེད༔ ཁྱོད་དེ་རིང་ཕ་རོལ་
འགྲོ་རན་རེད ལས་བསགས་རྒྱུན་ཆེ་ལ་འཇིགས་མི་དགོསཿ ངས་
འཁོར་གསུམ་དགེ་རྩ་ཁྱོད་ལ་བསྔོ༔ ཚ་གཟེར་དེས་ལས་སྒྲིབ་ལྷག་
མེད་བྱང ལུས་གསལ་སྟོང་འོད་གུར་རྩ་དབུས་ལམ སེམས་རིག་པ་
རླུང་དར་ཧཱི༔ཡིག་འཕརཿ ནུབ་བདེ་ཆེན་ཞིང་ ལ་ འདུན་པ་ གཏོད༔
ཕཊཅདང་པོས་བེམ་རིག་སོ་སོར་ཕྱེསཿ ཕཊཐགཉིས་པས་འོད་ལམ་
མཁའ་ ལ་ སྤརཿ ཕཊཙགསུམ་ པས་སྣང་མཐའི་ཐུགས་ ཀར་ འཕེན༔
དོན་ གནས་ ལུགས་འོད་ གསལ་ རང་བཞིན་ལསཿ འཁྲུལ་ བྱ་ དང་
འཁྲུལ་བྱེད་ གང་ ཡང་ མེདཿ ཐམས་ ཅད་ ཆོས་སྐུའི་ རོལ་ བ་ ལསཿ
རྟོགས་བྱ་དང་རྟོགས་བྱེད་ཡུལ་ལས་འདསཿ གདོད་མའི་བཙན་ས་
ཟིན་པ་ལསཿ སངས་བྱ་དང་རྒྱས་བྱེད་ལོགས་ན་མེདཿ གླུ་གོ་ན་བདེ་
ཆེན་ཞིང་ལ་འགྲོ་བར་གྱིསཿ མ་གོ་འཁྲུལ་དབང་ངས་མི་སྦྱིན༔ ཞེས་
གླུ་མཇུག་རྫོགས་པ་དང་མཉམ་དུ་དྲག་བཙན་གྱི་ཕཊ༔ གསུམ་གསུ
ངས་མ་ཐག་རྣམ་ཤེས་བདེ་ཆེན་དུ་སྤར་བ་དང་རོ་ས་ལ་འགྱེལ་སོང་ངོ༔
ཡང་དཔའ་རྒོད་ཤེས་རབ་དབང་ཕྱུག་དངཿ གཡུ་བློན་འགོང་སྲིན་སྤྲེའུ་
གདོང་ལག་རིང་གཉིས་ཐོད་ཆར་དུསཿ དང་པོ་འགོང་སྲིན་ལག་རིང་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གི་ཐན་གྲི་ཡུ་དམར་རེག་གཅོད་གནམ་ལ་འཕྱརཿ ཞེ་སྡང་རེ་འབྱམས་
འཁྱུག་འཁྱུག་བྱེད་ནས་ཐན་གླུ་རྔ་མོངས་མཚེར་མཚེར་འདི་ཤར་རོ
ཧ་ ལ་ ཧ་ ལ་ འགོང་ སྲིན་ གླུ ཙིར་ ཡ་ ཙིར་ ཡ་ ཐན་ དགུའི་ ལེན
ཨདམར8ཏུརུཀཤིངཧེ བོན་ཆབ་ནག་ལྟ་ལོག་དགུ་བརྒྱ་མཁྱེན
མཐའ་ནག་པོ་མིན་གླིང་རྩ་ལྔ་ནསཿ ཕྲ་མིན་རྒྱ་འདྲེ་རྩ་ལྔ་ལཿ བོད་
ཕུང་བྱེད་དམ་སྲི་མང་པོས་བསྐོརཿ དུས་དེ་རིང་འགོང་སྲིན་གྲོགས་ལ་
ཕེབསཿ ས་འདིའི༔ ས་འདིའི༴ ཁམས་ཟལ་མོ་གཡག་སྙིང་སུམ་མདོ་
ཟེརཿ ཕ་ང་འདྲ༔ ཕོ་ང་འདྲ ང་གཡུ་རོང་བཙན་རྗེའི་ནང་བློན་ནི
བོད་ཕུང་བྱེད་འགོང་སྲིན་ལག་རིང་ཟེརཿ ཚུར་ཉོན་དང་གླིང་ཕུག་སྔོ་
སྐྱ་བོ ཁྱོད་གླིང་སྡིག་བྱིའུ་ཤི་འདོད་འོང ང་འགོང་སྲིན་ལག་ལ་འགྲོ་
སྐལ་བབསཿ ངེད་གཡུ་རོང་བཙན་རྗེ་རྒྱལ་བློན་ལེ ལྷོ་འཛམ་གླིང་
འདི་ན་དབང་ཆེ་བཙན བདུད་འཇང་མོན་མ་གཏོགས་སུ་ཡང་མེད༔
མཐུ་ངན་སྔགས་ཞིང་ཞུང་བོན་ལས་ལྷག ལས་ནང་པའི་བསྟན་པ་
བཤིག་མི་དངཿ ཕྱི་རོལ་པའི་བསྟན་པ་སྐྱོང་མི་ཡིན༔ ཁྱེད་གླིང་སྡིག་
ཁྲམ་ཚོགས་མ་དགོས་ལསཿ བོད་འཛམ་གླིང་མངའ་ཞབས་ང་ཡིས་
བསཿ དཔའ་སྒྱུ་རྩལ་གང་འགྲན་རང་ཡན་ཤོརཿ མེད་རྟགས་ལ་མི་
མགོའི་དོ་ཤལ་མགུལཿ སྟོང་ཡར་འགྲོའི་མགོ་ལེན་སྟོང་རེ་བླངས༔
སྟོང་མར་འགྲོའི་ལམ་ཁྲལ་མགོ་ལེན་བདག བར་ཇ་བརྡ་ཚོང་མགོ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྟོང་ རེ་ གཏོར རྒྱུ་ ཟས་བླངས་ གཡུ་ རུང་ བསྲེ་རྫོང་མིན མཛོད་
གསར་བ་མཁོ་དགུའི་མཛོད་བརྒྱད་བཀངཿ རེ་རེ་ནང་མཛོ་ཁལ་ཁྲི་རེ་
ཡོད ངས་དཔའ་དང་སྟོབས་རྩལ་འོད་ཁང་ལཿ གཡང་བསེ་རྫོང་
དགྲ་ ལ་ ཤོར་ སྙམ་དངཿ རྔམ་སེམས་ལག་འཇོག་གཅིག་མེད་ངེས
ངས་དཔའ་བཤད་མིན་དང་འདྲ་ཐང་ཡིན༔ ད་འཕྲོས་དོན་རྩ་བ་བཤད་
པས་ན༔ ཁྱེད་གླིང་སྡིག་ཇག་འཁྱར་མི་གསུམ་གྱིསཿ གཡག་རྒན་ཞིག་
གི་རྗེས་མཐའ་ཕུརཿ ངེད་གཡུ་རོང་བཙན་གྱི་ཧུ་ར་ནསཿ དེ་རིང་རྟ་
མཛོད་ཡང་སྙིང་བཅུད༔ གྱི་ལིང་གནམ་འཕུར་ཁྲི་ཕྲག་གསུམཿ དེད་
ནས་དཔའ་ངོམ་འཇིགས་མདོག་ལཿ ངེད་ཉེས་མེད་གཡུ་རོང་རྒྱལ་
བློན་ལཿ དཔའ་ཁས་ཞན་ཚད་ནས་རྟ་བཅད་འདི༔ བྱ་ཟློག་དཀའ་
འཛམ་གླིང་མི་ཤོང་ལེ སྡིག་རི་ལ་བཀལ་ན་རིས་མི་ཐེག ངེད་གཡུ་
རོང་ཁས་དམན་ཁྲེལ་བསྒྲགས་བྱསཿ ཅི་འདྲ་ལེ་ཚོད་མེད་གླིང་ཕྲུག་
འགི ཁྱོའི་ཅི་བསམ་ང་ཡི་མི་ཁུར་ལོ དཔའ་ཡོད་མེད་ཐད་ནས་ངེད་
གཉིས་འགྲན དེ་རིང་གནམ་ས་གུ་ཡངས་བདེ མདའ་མཚོན་དུག་
གི་རྩེད་མོ་འགྱེདཿ ངེད་གཉིས་ཁེ་ཕམ་མ་སོང་བརཿ དཔའ་ཚད་ནས་
བློ་བདེ་རང་ཡུལ་འགྲོ༔ དེའི་རྗེས་ནས་འགོང་དམག་གླིང་ལ་ཆསཿ
ཁྱོའི་ཕ་ཡུལ་ཤུལ་མེད་བརླག་རྒྱུ་ཡིན༔ དགོས་བོད་ཡུལ་འགོང་པོས་
གནས་ཚང་བཅ༢ ནང་པའི་བསྟན་པ་རྨང་ནས་བཤིག༔ ལྟ་ལོག་
55



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བསྟན་པ་དར་བ་ཞིག མ་ཐུབ་དུས་འགོང་སྲིན་མིན་རྟགས་གྱིས
ཁྱོད་དགའ་མོས་ཨེ་ཡོད་དེ་འདྲ་བྱེད མ་དགའ་མ་མོས་རང་སྡུག་རེད
ངས་ ཐན་གྲི་ ཡུ་ དམར་ རེག་ གཅོད་ འདིསཿ སོ་ལ་དུག་ གི་ ཚ་ ལ་
འཁྲིགསཿ གྲི་སྟག་འགོང་པོའི་ཁ་རླུང་འཚུབསཿ འཆང་ཟུང་ལ་ཐན་
དགུའི་རྐན་སྒྲ་རྡེབ ཁྱོད་བྲོས་སྙམ་བྲོས་ལམ་མི་སྟེར་གི ངས་གླིང་
ཕྲུག་བྱིའུ་འཕུར་སྔོན་ལཿ རྟ་བཅད་ལ་གཏང་རེག་ཁམས་བཟང་ཞུ
ཡར་མི་མཐོ་མགོ་ལོ་གནམ་ལ་མཆོད༔ བོན་གསེས་སྟག་འབར་བར་
ཁྲག་སྐྱེམས་འབུལཿ མར་མི་དམའ་གཟུགས་ཕུང་ཚར་བར་གཏུབ
ངའི་ལུས་ལྷ་ཐན་དམག་བྱེ་བ་ཚམ ཁྱོའི་དོན་སྙིང་ཁྲག་འཇམ་ང་ཡིས་
ཟླ ངེད་འགོང་པོ་ཡོངས་ཀྱི་དམ་ཚིག་ཡིན༔ དཔའ་རྟགས་ལ་མགོ་
བོའི་དོ་ཤལ་བརྒྱུསཿ རྟ་བཅད་ཕྱིར་ལ་དེད་ནས་འགྲོ དཔའ་དར་
དང་དགྲ་སྟོན་ང་ཡིས་ལེན༔ ཁྱོད་ཐན་དགུའི་ངར་གྱིས་མ་ཤི་ན གླིང་
དཔའ་ཐུལ་སྤྲུལ་ཅན་བརྗོད་ན་ཆོག གླུ་གོ་ན༴ མ་གོ་གླུ ཅེས་ཟེར་
བ་དང་མཉམ་དུ་ཐན་གྲིའི་གཅིག་གཡུག་བྱུང་བཿ ཁོང་ཕྱག་རྡོར་རྣལ་
འབྱོར་འོད་ལུས་ཡིན་པས་གྲིའི་ཕོག་ས་དང་ཕོག་ཡུལ་ནམ་མཁའ་སྟོང་
པ་ལྟ་བུ་ལས་ཅི་ཡང་མ་ཐུབ་ཚེ ཁོ་ལ་གློ་སྤོ་མི་བཟོད་པ་འཁྲིགས་
ནས་ཐན་གྲི་དེ་ས་ལ་ལན་དགུར་གཤད་ནས་ཕྱིན་ཆད་གཡུག་མི་ལོ་
བར་བྱས་ནས་ས་ལ་འཕང་ནསཿ གཡས་སྟག་རལ་ནང་ནས་དུག་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མདའ་བླངསཿ གཡོན་གཟིག་ཤུབས་ནང་ནས་ལྕགས་ གཞུ་བླངས
མདའ་གཞུ་ལྟེབས་སུ་གཞག་ནས་སེམས་ཞེ་སྡང་མེ་ལྟར་འབར་བཞིན་
གླུ་ལན་བསྒུག་ནས་བསྡད་དོ༔ དེ་མ་ཐག་དཔའ་རྒོད་ཤེས་རབ་དབང་
ཕྱུག་གིས་རལ་གྲི་ཐན་འགོང་སྲོག་ལེན་གནམ་ལ་འཕྱར་ནས་དཔའ་
རྔམ་ཐོག་སེར་འཁྲིགས་པ་བཞིན་གླུ་ཁྲོ་བོའི་ངར་དབྱངས་ལ་དྲངས་
ནས་འདི་ལྟར་བླངས་སོ༔ གླུ་ཨ་ལ༴ ཐ་ལ་ཁྲོ་བོ་ཀཱི་ལ་ཡཱ༔ ཡང་དག་
ཆོས༴ ལྷ་ཡེ་ཤེས་ཁྲོ་བོའི་དངོས་གྲུབ་སྩོལ༔ སྟེང་དུར་ཁྲོད་མེ་རི་
འབར་བ་ནསཿ གསང་བདག་དཔའ་བོ་སྤྲུལ་འཁོར་བཅསཿ དུས་དེ་
རིང་གནས་མཆོག་འདི་རུ་བྱོན༔ བདུད་འདི་ཉིད་ཞིང་དེར་ཁྲིད་རོགས་
མཛོད༔ ས་འདིའི་ས༴ ས་འདིའི་ས༴ མདོ་ཟལ་མོ་སྒང་བཞིའི་གཞི་
བདག་ནི༔ རྩང་གི་གཡག་སྙིང་སུམ་སྣ་ཟེརཿ ཕོ་ང་འདྲ༴ ཕོ་ང་འདྲ
དམ་པ་ཆོས་བཅུ་དར་ས་ནསཿ གླིང་སྐུ་རྗེ་ནོར་བུའི་ཁུ་བོ་ཆེ ཤར་
སྟག་རོང་རྒྱལ་པོའི་ཡང་བློན་ནི༔ བདུད་སྲིན་པོ་མང་པོའི་ཁ་གནོན་
དངཿ ཁྱེད་འགོང་འདྲེ་འདུལ་བའི་སྲོག་ལེན་བདག ང་དཔའ་བོ་ཤེས་
རབ་དབང་ཕྱུག་ཟེརཿ ཚུར་ཉོན་དང་འགོང་སྲིན་གཡུ་བློན་པོ༔ ཁྱེད་
ཉེས་མེད་ཟེར་བ་དགོད་བྲོའི་གནསཿ བསམ་བྱ་ངན་སྔོན་ལ་སོང་ཚར་
དུསཿ ད་རྗེས་ནས་འགྱོད་པ་འཕྱི་ཆེན་བརྒལཿ ཁྱོད་ཤེས་མེད་དུད་
འགྲོའི་གཏམ་ཁ་འཆོལ༔ ལུས་སྲིན་པོ་སྤྲེའུ་གདོང་དམར་པོ༔ སྨད་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གཡུ་རོང་གླིང་ལ་ལྟས་ངན་རེད བཙན་ཙི་ལེན་ཟེར་ཡང་ཁྱི་ཕག་
དཔོན ཅི་འདྲ་ལེ་འདྲེ་བློན་ཡག་པོ་འགི དེ་སྔོན་གླིང་བས་བདུད་
ཧོར་སོགསཿ བདུད་ཁམས་མང་བཏུལ་ཁྱོད་འདྲ་ལེ མི་ལྟས་ངན་
སྡུག་ ཐུག་ མཐོང་མ་མྱོངཿ འཛམ་གླིང་མི་སྡུན་འབུད་ཐབས་མེད
གལ་བུད་ན་མི་ཁྲེལ་ཀ་མེད་རེད༔ སྟོང་ཡར་འགྲོའི་མགོ་བཅད་མར་
འགྲོ་སྟོངཿ མགོ་ཁྲལ་བླངས་ཟེར་སྡུག་ཐུག་གཏམཿ ཁྱོད་དཔའ་དང་
རྩལ་ཡོད་ངས་མ་གོ ངས་རིང་ཉན་ཐོས་ཚོར་སྐད་ཆ་ལཿ སྟོང་ཡར་
མར་རྒྱ་དབུས་གནས་ལམ་བཀག ཉེས་མེད་ནི་ལམ་འགྲོ་རྒྱུ་འགྲིལ་
པཿ ཨ་སྐྱོ་དང་སྤྲང་ལྡོམ་བཅོམ་ཐུབ་ལཿ ངེད་གླིང་བས་དཔའ་བོར་མི་
བརྗོད་གི ཁྱེད་བཤད་ཚད་བྱ་ལས་གང་བརྟགས་ཀྱང ཉམས་པ་
བདུན་ཚང་བསྟན་དགྲ་རེད ཉེས་ཅན་ནི་ཡིན་མིན་ན་ཉིན་ལོརཿ ད་
བར་གླིང་ལ་དགྲ་ཟུར་གཏཔཿ ཁྱོའི་སྔར་མེད་མཛོད་བརྒྱད་བཀང་
ཡོད་ཟེརཿ ཉེས་དོན་མེད་ཨ་སྐྱོ་སྤྲང་ལྡོམ་འཕྲོག ཁྱེད་མིད་ནང་ཐུབ་
ཚད་ཟ་འདྲར་བྱསཿ དེ་ལས་ཁྱོད་ཀྱི་དཔའ་ཡི་སྒོ ལོན་དང་བསོགས་
རབ་ཡོད་ལེ་མིན༔ དེ་ངོ་སོ་ཆེན་པོ་བསྟོད་ཡུལ་མེད༔ ཁྱེད་གཡུ་རོང་
ཕྱེ་ཁུག་གཏོར་སྔ་འཕྱི༔ མར་མེ་འདའ་ཁ་གསལ་ལམ་འབརཿ ལྟོ་
རྒྱགས་པས་མི་ཁྱུག་རྟ་ཁ་བཙན ངེད་གླིང་དཀར་མི་འགུལ་ཁག་མེད་
རེད ཤར་སྟག་རོང་ལྷ་གཡག་རྐུན་ཤོར་བསཿ རྩར་རྗེས་དེད་རྗེས་
6༠



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མཐའ་གཡུ་རོང་བཞག དེ་ཙི་ལེན་བློ་འཕྲུལ་ཡིན་ཐག་ཆོད༔ དགྲ་
ལན་ལ་རྟ་བཅད་རྒྱུ་ལན་བཀུགསཿ ཁྱོད་སྤྲེའུ་རྒན་གྱི་ར་མདའ་ང་ཉིད་
ལཿ དཔའ་ངོ་ལེན་རྟ་ཆོད་སྐལ་བ་དངཿ ཕྱིར་སླེབས་སྙམ་རྒྱལ་བློན་
ཐུག་སྐལ་མེད མེད་དོན་རྩ་བ་ཁྱོད་ལ་བཤད ལྷོ་བོད་ཁམས་ཕུང་
བྱེད་འགོང་སྲིན་རེདཿ འདུལ་མི་བསམ་བཞིན་པདྨས་བཏངཿ དུས་དེ་
རིང་ཁྱོད་ཉིད་ངས་ལག་འགྲོ ཁྱོད་ཕྱིར་ལོག་ ཁམས་བསོགས་མ་
དགོས་ལཿ གཡུ་བསེ་མཛོད་རིན་ཆེན་མཛོད་དགུ་པོ༔ གླིང་སྐུ་རྗེ་དགྲ་
བླའི་གཏེར་སྐལ་དང ངེད་དཔའ་ཐུལ་བརྒྱད་ཅུའི་འགྲོ་དོན་རེད༔ ད་
སང་ཚེ་གསེར་དམག་ཞིབ་ཏུ་ཆས ཁྱེད་གཡུ་རོང་བྱང་བློན་འཁོར་
བཅས་བརླག དེའི་འཕྲོས་རྒུར་ཤོག་ཞིབ་ཏུ་ཆསཿ ཤར་བློན་ལག་
བཟུང་འཁོར་བློན་བརླག དེ་ནས་སྟག་རོང་འོམ་ཤོག་ཆསཿ ལྷོ་བློན་
བེ་རུ་ས་མཐར་སྤྲུགསཿ སྟག་ཐུལ་སོ་གཅིག་ཡུལ་མེད་བྱེདཿ ནུབ་ཀྱི་
དཔོན་བློན་ཐལ་བར་བརླག སྐྱབས་གནས་གཡུང་དྲུང་མཐུ་ཆེན་དང
ཁྲོ་ཐུང་དགའ་བདེ་སྔགས་འཆང་གསུམཿ མཐུ་ཟོར་ངན་སྔགས་འགྲན་
ནས་ནི༔ མུ་སྟེགས་བླ་མ་འོག་མིན་བསྒྲལ བཙན་ཡ་མེད་གཡུ་རྗེ་
ཐུག་དུས་གི ངེད་གླིང་དམག་ཞིབ་ཏུ་ཆས་ནས་ནི༔ དཔའ་ཨེ་ཡོད་
རྒྱལ་པོར་རན་ལེ་རེད ད་རིམ་བཞིན་རྒྱལ་བློན་འོག་མིན་འབྱོན༔ མ་
འོངས་མཚོན་སྐལ་སེལ་ཕྱིར་དངཿ བསྟན་འགྲོའི་བདེ་སྐྱིད་གསོས་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཆེད་དུ བསྲེ་མཛོད་རྫོང་དགུ་གླིང་ལ་འཁྱེརཿ དེ་སྐྱེ་བ་སྔོན་མའི་
བཟང་འབྲེལ་རེདཿ ཁྱོད་མ་དགའ་སྡིག་ཀྱང་འཆི་ལ་ཉེ བསྟན་པ་
བཤིགས་སྙམ་རེ་བ་ཟད སུམ་ཅུའི་ཁ་རལ་མ་ཐུག་བརཿ རྒྱལ་
བསྟན་འཆི་མེད་རྒྱས་པར་འགྱུརཿ ཁྱོས་ད་རེབ་ང་ལ་ཐན་གྲིས་གཡུག
ཅི་མི་ཐུབ་ས་རྒོད་ཚལ་བར་འཕངསཿ ངའི་མགོ་ཆོད་ཁྲག་སྐྱེམས་བོན་
ལྷ་མསཿ དཔའ་རྟགས་ལ་མགོ་བརྒྱན་འཕྱི་ཚར་ལོ༔ ད་ངས་ཁྱོད་ལ་
རན་ལེ་རེད ངས་རལ་གྲི་འདིའི་སོ་ཁར་ལྟོསཿ སོ་ལ་གློག་ཞགས་མེ་
རི་འབརཿ གྲི་སྟག་ནས་ཁྲོ་ཆུས་ཚ་ལ་ཁོལཿ འཆང་བཟུང་ནས་མེ་
འབྲུག་དྲག་ སྔགས་ ལྡིརཿ བདུད་ འགོང་སྲིན་མགོ་ལ་ ལན་ གཅིག་
འདེབསཿ གཟུགས་ཕུང་པོ་ཤ་ཁྲག་དུམ་བུར་གཏུབ ངས་རལ་གྲི་
ཤུབས་ལ་དྲངས་པའི་ཚེ༔ ཁྱོས་ ལས་ སྒྲིབ་ ལྷག་མ་མེད་པར་བྱང
ཕཊགསུམ་སེ་གོལ་གཏོགས་པའི་ཚེ༔ སྟེང་མེ་རི་འབར་བའི་ཞིང་
ཁམས་སུ༔ སློབ་དཔོན་དཔའ་བོའི་ཐུགས་ཀར་འཕེན༔ བདུད་འགོང་
དགུའི་མགོ་འཕང་སྨད་པའི་ཕྱིརཿ ཁྱོད་མི་རྟའི་ཕུང་སྙིང་ལུས་ཆས་དང
ལུས་གནས་འགོང་དམག་བྱེ་བ་བཅསཿ མ་འོངས་སུམ་ཅུ་མ་ཐུག་བརཿ
རྩང་གཡག་སྙིང་སུམ་མདོར་མནན་གཏད་བྱེད༔ སྔོན་གྱིས་ལོག་སྨོན་
ངན་བཏབ་མཐུསཿ དམ་སྲིའི་མནན་གཏད་གནམ་ལ་ཤོརཿ བདུད་
ཧོར་འགོང་དགུའི་བོད་ལ་འཚེ༔ སངས་རྒྱས་བསྟན་པ་བསྣུབ་པར་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བརྩམ མི་འདོད་ནད་མུག་མཚོན་ཆར་འབབཿ སྐྱེ་འགྲོ་ཉམ་ཐག་
ཉེན་པའི་ཚེ༔ གླིང་གྲུབ་ཆེན་བརྒྱད་ཅུའི་སྤྲུལ་པ་ནི༔ རྩང་ས་སྐྱ་མན་
ཆད་བྱང་སོག་སུན༔ སྨད་དར་མདོ་འཇང་ཁ་གསེར་ལུང་སོགསཿ རྒྱ་
འདྲེ་བཟློག་ཐབས་སྣ་ཚོགས་དངཿ སྔོན་གནས་རྗེས་དྲན་གླེང་རབ་
སོགསཿ འགྲོ་དོན་ རྗེས་སུ་དུ་ མ་ འབྱུངཿ ལུང་ བསྟན་ཚུལ་ བཞིན་
འགྲུབ་གྱུར་ན༔ བསྟན་འགྲོའི་བདེ་སྐྱིད་ཉམས་པ་གསོས༔ བདུད་ཧོར་
འགོང་དམག་སྟོབས་ཉམས་འགྱུརཿ སུམ་ཅུའི་ཁུག་སྨད་མ་ཐུག་བརཿ
བཟློག་མེད་འགོང་དམག་ལྡང་མི་ནུསཿ གཉའ་གནོན་བཟློག་ཐབས་
དུ་མ་ཡོདཿ ཁྱེད་འགོང་དམག་བྱེ་བ་གསུམ་པོ་དང༔ དོན་གཡུ་རོང་
བདུད་རིགས་གྲོལ་མེད་རྣམསཿ མ་འོངས་ང་ཡི་གདུལ་བྱར་ཤོག གླུ་
གོ༴ མ་གོ་གླུ༔ ཅེས་གླུ་མཇུག་རྫོགས་པ་དང་མཉམ་དུ་ཁོང་གིས་རལ་
གྲིས་གཅིག་གཡུག་ཚེ༔ འགོང་སྲིན་མི་རྟ་གཉིས་གས་ཚལ་བཞི་ལ་
འཕང་རྣམ་ཤེས་གཉིས་པོ་མེ་རི་འབར་བའི་ཞིང་ཁམས་ལ་སྤར་ནས་
སངས་རྒྱས་སོ༔ ཡང་ལྷ་རིག་རིན་ཆེན་དཔའ་བོ་དངཿ མི་སྲིན་ཁྱི་མགོ་
ལྕགས་སེན་གཉིས་ཐོད་ཆར་དུསཿ མི་སྲིན་ཁྱི་མགོ་ལྕགས་ སེན་གྱིས
ཕུང་སྟར་ཐེའུ་རང་སྐན་རྡེབ་གནམ་ལ་འཕྱརཿ དུག་གི་ཚ་ལ་ཐ་ར་ར་
འཐོར་བཞིན་སྡང་སེམས་དུག་ཆུ་ཁོལ་ ཁོལ་ལྟར་འགོང་གླུ་ཁྱི་མོ་ངུ་
ཟུག་ངར་མ་འདི་ལྟར་རོ༔ ཧ་ལ་ཧ་ལ་འབྱུང་པོའི་གླུ དྲི་ཡ་དྲི་ཡ་
འ1



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འགོང་དགུས་ ལེན༔ ཐེའུ་དྲརུཏུwགྲོསཿ བོད་འཛམ་གླིང་ཕུང་
བྱེད་འདྲེ་དགུ་འབོད མཐའ་ནག་པོ་མིན་པའི་གླིང་དགུ་ནས རྒྱ་ཐེའུ་
རང་འགོང་པོ་སྡེ་དགུ་ལཿ སྲིད་པའི་འདྲེ་དམག་མང་པོས་བསྐོར༔
དུས་དེ་རིང་ཨ་ཕོའི་གྲོགས་ལ་ཕེབསཿ ས་འདིའི༔ ས་འདིའི= བོད་
ཟལ་སྒང་གཡག་སྙིང་སུམ་སྣ་ཟེརཿ ཕོ་ང༴ ཕོ་ང༴ གཡུ་རོང་བཙན་
རྗེའི་ནང་བློན་ཆེ༔ བོད་ཕུང་བྱེད་འགོང་དགུའི་དམག་དཔོན་ནི༔ མི་
སྲིན་ཁྱི་མགོ་ལྕགས་སེན་ཟེརཿ བཙན་རྗེའི་མཛོད་དགུའི་གཡང་སྲུང་
ཡིན༔ དགྲ་གླིང་སྡིག་བསེ་རྫོང་ཨེ་འདོད་ལོ༔ སྙམ་ཡང་ང་ཡིས་མི་
སྐུར་གི ཚུར་ཉོན་དང་གླིང་ཕྲུག་དམར་སྐྱ་བོ༔ ཁྱེད་གླིང་སྡིག་གློ་མེད་
ཁྲམ་ཚོགས་རྣམསཿ བཟང་མེད་ངན་གཤིས་རློམ་སེམས་འབརཿ ཉེས་
མེད་ལ་བཙན་ཚིག་གནམ་ལྕགས་ཐོག ཉེས་ཅན་ལ་དགྲ་ལན་ཐུབ་
རབ་མེདཿ ཚུལ་དེ་སྔོན་ཉེས་མེད་བདུད་ཧོར་སོགསཿ བོན་མུ་སྟེགས་
རྒྱལ་ཁམས་བཅུ་གསུམ་བརླག བཙན་ཟ་འདོད་ཁོ་ནས་བརླག་རབ་
ཡོདཿ ད་གང་ངེད་ལ་སྡང་མིག་བགྲདཿ ངེད་ཉེས་མེད་གཡུ་རོང་རྒྱལ་
བློན་རྣམསཿ བྱ་ལས་ལམ་མི་ཤོང་བརྙེས་ཚོད་འདི༔ སྡིག་ས་ལ་
བཀལ་ན་སས་མི་ཐེག དགྲ་ངེས་མེད་རི་གཟར་རྦབ་རྒོད་བཙན༔ དེ་
རིང་ནི་ཉི་མའི་སྔ་དྲོ་ལཿ ངེད་གཡུ་རོང་གི་ཧུ་རའི་རྟ་མཛོད་གཏོརཿ རྟ་
ཁྲི་གསུམ་དེད་ཟེར་འདི་ནས་བསྒུག ངེད་ར་མདའི་ངོ་ལེན་མཆེ་བ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གཅིག ཅི་འདྲ་ལེ་ཞེ་རྩ་གནག་དོན་འགི དོན་ཆུང་ལ་བྱ་ཆེན་རི་ཙམ་
ཐོན བདུད་ང་ལ་འགྲན་ཡ་ཕོད་མི་ནི སྲིད་འཛམ་གླིང་འདི་ན་སུ་
ཡང་མེད མེད་དོན་དཔའ་གདེངས་ཡངས་པོ་ཡོད༔ དེ་རིང་ནི་བཤད་
པའི་ལུང་སྐབས་མེདཿ ངས་རྟ་བཅད་གཏང་རག་ཁ་དར་ལཿ ཕུང་
སྟར་ཐེའུ་རང་རྐན་རྡེབ་འདི གླིང་ཕྲུག་ཞེ་མོ་ཁྱོད་ལ་འབུལཿ ཁྱོད་མ་
ཤི་ཞེལ་མོ་རྒོད་རྟགས་ཡིན༔ ཁྱོས་ཚུར་ལ་གླུ་ལོང་ང་ཡིས་སྒུག དུག་
སྟར་ངར་མའི་སྟར་སོ་མཿ ངས་ངོ་བསྟོད་མིན་དང་ངོ་མ་ཡིན ཁྱེད་
གླིང་དཀར་མི་ཡིས་སྨོན་ལས་ལེ་དང༔ ངེད་གཡུ་རོང་དཔའ་ཞིམ་ཕམ་
ལྟས་གཉིསཿ བདུད་འགོང་པོའི་བསྟན་པ་ནུབ་ངེས་གསུམཿ བཙན་
བསེ་རྫོང་གླིང་བས་ལོན་འགྲོ་གསུམ༔ ཆོས་དཀར་ཕྱོགས་བསྟན་པ་
དར་རྒྱས་ལཿ དེ་འོང་བ་སྔོན་གྱིས་བསྐོས་ཐང་རེད ཡིན་རུང་མིའི་ངོ་
སྡུན་ལཿ དཔའ་ཐད་འགྲན་དགྲ་སྟར་གང་རྣོ་ཚད༔ ངས་ལག་ཕུང་
སྟར་ངར་མ་འདིསཿ སོ་ཁར་འགོང་དགུའི་ཁ་རླངས་འབརཿ སྟར་
སྟག་ནས་ ཐེའུ་ རང་ བསོ་སྒྲས་གངཿ དཔའ་ལུང་ ལས་ ཐན་ དགུའི་
བཤུད་སྒྲ་སྒྲོགསཿ དགྲ་ཞེས་མ་འདར་མིའི་མགོ་ལ་གཡུག མགོ་ལ་
སམ་གྲུ་བཞི་ཐལ་བར་གཏོརཿ དོན་སྙིང་ཁྲག་འཇམ་ང་ཡིས་འཐུངཿ
ལྤགས་བྱིས་དཔའ་རྟགས་སྒ་ཁེབས་བྱེད༔ ངེད་འགོང་སྲིན་ཡོངས་ཀྱི་
དམ་ཚིག་རེདཿ ཁྱོད་དགའ་མོ་ཨེ་ཡོད་བྲོས་སྙམ་ལཿ བྲོས་ཟེར་ཡང་



--
-
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བྲོས་ལམ་མི་སྟེར་གི གླུ་གོ་ན༔ མ་གོ་གླུ་ལ ཅེས་གླུ་མཇུག་རྫོགས་
པ་དང་མཉམ་དུ་ཕུང་སྟར་གྱིས་གཡུག་པར་བརྩམ་ཚེ༔ ཕུང་པོ་རྟ་
མགྲིན་དམར་པོའི་རྣལ་འབྱོར་ཡིན་པས་བསྲུང་མ་དམ་ཅན་སྤུན་ལྔས་
ནམ་མཁའ་ནས་ཕུང་སྟར་ལག་གི་འཕྲོག་སོང་བས་ཅི་ཡང་མ་ཐུབ་བོ༔
ཁོས་ཐན་གྲིའི་མགོ་འཕུར་ནས་སྡང་སེམས་མེ་ལྟར་འབར་བཞིན་གླིང་
ལྷ་འོད་ཆོ་འཕྲུལ་གྱིས་ངས་ལག་ཕུང་སྟར་འཕྲོག་སོང་བ་འདི་ངེད་
གཡུ་རོང་རྒྱལ་བློན་རྣམས་ཕམ་པའི་སྔ་ལྟས་ཡིན་ངེས་རེད་སྙམ་ནས་
གླུ་ལན་བསྒུག་ནས་བསྡད་དོ༔ དེ་མ་ཐག་ལྷ་རིག་རྒོད་པོསཿ དགྲ་
སྟར་འགོང་བརླག་བྱེད་གནམ་ལ་འཕྱར་དུས་སོ་ཁ་ནས་མེ་རིའི་ཚ་ལ་
དམར་ཐ་ར་ར་འཕྲོ་བཞིན༔ དཔའ་རྔམ་ཐོག་སེར་འཁྲུགས་པ་ལྟར་
དཔའ་གླུ་འགོང་དགུའི་ཀླད་འགེམས་ཚལ་བ་ངར་ཐུང་འདི་བླངས་སོ༔
གླུ་ཨ༴ ཐ་ ལ༴ གུ་རུ་པདྨ་སིདྷི་ཧཱུྃ༔ ཡང་དགཌ རྩ་གསུམ་ ལྷ་ ཡིས་
དངོས་གྲུབ་སྩོལ༔ གནས་ལྷོ་ནུབ་རྔ་ཡབ་དཔལ་རི་ནསཿ མགོན་མཚོ་
སྐྱེས་བླ་མ་སྤྲུལ་འཁོར་བཅསཿ དུས་དེ་རིང་གནས་མཆོག་འདི་རུ་བྱོན༔
འགོང་སྲིན་འདི་ཞིང་དེར་ཁྲིད་རོགས་མཛོདཿ ས་འདིའི༔ ས་འདིའི
ཁམས་ཟལ་མོ་ཆུ་བཞིའི་གཞི་བདག་ནི༔ རྩང་གི་གཡག་སྙིང་ཁ་མདོ་
ཟེརཿ ཕོ་ང་འདྲ༴ ཕོ་ང་འདྲ༔ གླིང་ཁྲ་མོ་ཆོས་ཀྱི་ཡུལ་དབུས་ནས
འཛམ་གླིང་སྐུ་རྗེའི་བཀའ་བློན་པཿ མོ་མཁྱེན་མངོན་ཤེས་ཐོགས་མེད་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྲསཿ ཤར་སྟག་རོང་རྒྱལ་པོའི་གཅེས་ཕྲུག་སྙིངཿ བདུད་འདྲེ་དམག་
མང་པོའི་ཁ་གནོན་དང དགྲ་ཁྱོད་ཉིད་འདུལ་བའི་དཔའ་བོ་ནི ང་
ཡ་མེད་ལྷ་རིགས་རྒོད་པོ་ཟེརཿ ཚུར་ཉོན་དང་འགོང་སྲིན་ཁྱི་མགོ་ལོ
ཁྱེད་ཉེས་མེད་ཟེར་བ་འབྱུང་མེད་གཏམཿ ན་ཉིན་ལོ་ལ་ཚུར་ཆས་ནསཿ
ངེད་གླིང་ལ་དགྲ་ཟུར་ལན་མང་བསྐོརཿ ཁྱེད་གཡུ་རོང་བདུད་རྒྱལ་
ཟེར་བ་འདིའི ཚོད་མི་ཟིན་ལས་ཀ་མང་མང་གི བྱ་ལས་འཛམ་གླིང་
མི་ཤོང་སྣ་ཚོགས་དྲན ངེད་གླིང་བས་ཁུར་མགོ་མི་འགྲོ་ངེསཿ ཁྱེད་མི་
རྟ་མིག་མེད་ཟླ་གཟེར་ཆེདཿ ནད་བརྒྱ་ལ་གཅིག་ཐུབ་སྨན་གྱི་ཆསཿ
དམ་ཉམས་འགོང་པོའི་སེམས་ཅན་ལཿ ཐར་བ་ཐོབ་པའི་ཆོས་ཚིག་
དངཿ འཁོར་བའི་མཚོ་ལས་བསྒྲལ་ཕྱིར་དུ༔ འགོང་དམག་སྦྱོར་ངན་
ཁྱི་ཕག་ལ ངེད་གླིང་བས་མདའ་ཚག་བྱེད་རན་རེད ཁྱེད་སྣུམ་ཟད་
མར་མེ་ཏ་ཁ་ལཿ ངེད་གླིང་བས་ཁ་རླུང་འབབ་རན་འགི ཁྱེད་ཆུ་སྐྱེས་
སྡོང་པོའི་ལོ་མ་ལཿ ངེད་གླིང་བས་རལ་གྲིའི་རྩེ་རན་རེདཿ ཁྱོད་ཡ་
མེད་ཡིན་ན་རྗེས་ནས་གསལ ངེད་གླིང་བས་ཕ་དམག་འོང་རན་འགི
ཁྱེད་ཕ་ཆུས་མེ་ཏོག་དཔལ་བསྐྱེད་ཀྱངཿ ངེད་གླིང་བས་དཔའ་རྩལ་
འགྲན་རན་རེདཿ ཁྱེད་རྒྱལ་བློན་གཏན་ཆུས་བདེ་བ་ལཿ ངེད་གླིང་
བས་འོག་མིན་འགོད་རན་འགི ཁྱེད་གཡུ་རྗེའི་མངའ་ཐང་མཛོད་ཁྲི་
ལཿ ངེད་གླིང་བས་དཔོན་བློན་བཞུགས་རན་རེདཿ ཁྱེད་རྒྱལ་བློན་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་། ་
གང་མོས་འཐད་སྐོར་ལཿ ངེད་གླིང་བས་དཔའ་རྩལ་ངོམ་རན་འགི
ཁྱེད་ཉེས་ཅན་དགྲ་ལན་ཐོན་པ་ལཿ ངེད་རྟ་བཅད་རྗེས་དེད་ཤི་འདོད་
རེདཿ ཁྱོད་སྟོང་མེད་བདུད་རིགས་འཇང་རྒན་ལཿ ངས་དགྲ་སྟར་ངར་
མའི་གཡུག་རན་འགི ཁྱོད་ཟུང་མེད་རྒྱ་ལམ་ཁྱི་རྒན་ལཿ ང་དཔའ་
བོས་ཐར་ལམ་སྟོན་རན་རེདཿ ཁྱོད་གསོད་ལོ་མེད་དང་སྔོན་འབྲེལ་ལ
གསོད་སྟངས་མི་བཟོ་ཁ་མེད་འགི ལས་ངན་བསགས་རྒྱུན་འཐུག་པོ་
ལཿ སྒྲིབ་སྦྱོང་མཚོན་དབང་སྐུར་རན་རེད ངའི་དགྲ་ལྟར་འདི་ཡི་སོ་
ལ་ལྟོསཿ སོ་ཁར་ཡེ་ཤེས་མེ་རི་འབརཿ སྟར་སྟག་ནས་ལྷ་དམག་ཀི་
སྒྲས་གངཿ འཆང་བཟུང་ལས་ལྷ་སྔགས་དྲག་འབྲུག་ལྡིརཿ ཁྱོའི་ཕུང་
སྟར་ངར་མ་ཅི་བྱེད་ལོ ཚུར་གཡུག་རན་འཕྱི་ཚར་འགྱོད་མེད་རེད
ད་ཤེས་པ་མ་ཡེངས་རང་སེམས་ལྷོད༔ འཁྲུལ་མེད་དོན་ཆོས་རང་རིག་
ལྟོས ང་ཤེས་རབ་ཡེ་ཤེས་ཕྱག་རྒྱ་ཡིས༔ དགྲ་སྟར་ ལན་ གཅིག་
གཡུག་ པའི་ཚེ༔ གཟུགས་ ཕུང་ འདུ་ ཤེས་ འཁྲུལ་ འཁོར་ བཤིགསཿ
ཚུར་ལེན་སོ་ཤུབས་བཀོན་པའི་ཚེ༔ ཁྱོའི་ཚེ་བསོད་དབང་པོའི་གཟི་
མདངས་བསྐྱེད༔ ངས་འཁོར་གསུམ་དམིགས་མེད་རྒྱས་གདབ་ཚེ༔
ཁྱོའི་སྐལ་མང་སྐད་ཅིག་ལས་སྒྲིབ་འདག༔ ཕཊ༔དྲག་བཙན་སེ་
གོལ་ གཏོགས་ པའི་ ཚེ༔ གནས་ རྔ་ ཡབ་ དཔལ་ རིའི་ ཞིང་ དུ་སྤརཿ
ཁྱོད་ཚོགས་བསགས་དང་སྒྲིབ་སྦྱོང་མ་དགོས་པརཿ གཏན་ཆུས་དག་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཞིང་བགྲོད་པ་འདི༔ ངེད་དཔའ་ཐུལ་ཡོངས་ཀྱི་མཛད་སྤྱོད་རེད
ཁྱོའི་ལུས་གནས་འདྲེ་དམག་བྱེ་བ་པོ༔ ལས་ངན་འཁྲུལ་ཚབས་ལོག་
སྨོན་མཐུས མ་འོངས་རིགས་ལྡན་མ་བྱོན་བརཿ བསྒྲལ་འཆི་མེད་
འདྲེན་ པའི་ སྐལ་ བ་ མེདཿ དེ་བར་ གཡག་ སྙིང་ སུམ་ མདོ་འདིར
འཕར་མེད་གཤིན་དོང་རིམ་དགུའི་འོག འཆོར་མེད་ཧོ་ཁུང་དམ་རྒྱས་
བཅིངསཿ འགུལ་མེད་རྡོ་རྗེའི་ཐོ་བས་བརྡུངས ལྡང་མེད་རྟོགས་བྲལ་
རི་བོས་མནན༔ སུམ་ཅུའི་ཁུག་མགོར་མ་ཐུག་པརཿ དངོས་ལྡང་མི་
ནུས་ཁ་ཟིལ་ཙམ༔ ལྡང་འཕར་རྟགས་ལ་ལི་རྩང་སྒང ནང་འཁྲུགས་
མི་འདོད་སྣ་ཚོགས་དང བདུད་ཧོར་འགོང་དགུའི་ཁ་དར་འཚེ༔ རང་
ས་མི་ཟིན་གཡོ་ཟིང་རྒྱུན༔ མི་བདེ་ས་མཐའ་ཕྱོགས་ཕྱོགས་འཐོརཿ ལི་
རྩང་མི་འདོད་བསེར་བུས་འཛིན༔ དེ་མི་འོང་བཟློག་ཐབས་དུ་མ་དང
བཟློག་བྱེད་གླིང་སྤྲུལ་སྐྱེས་བུ་རེ༔ ངེས་མེད་ཚུལ་དུ་ལུང་རྟོགས་རྡོལ༔
སྔོན་ གནས་ རྗེས་དྲན་རྣམ་ཐར་ སོགསཿ ཚུལ་བཞིན་ཉམས་བླངས་
འགོང་དལ་འཚོ ནད་མུག་མཚོན་སོགས་སྐལ་ངན་ཞི བསྟན་འགྲོའི་
རྒུད་པ་གསོ་བ་དངཿ ཡུལ་ཁམས་བདེ་སྐྱིད་འཕེལ་བར་འགྱུརཿ གླུ་གོ་
ན མ་གོ་གླུ ཅེས་གླུ་མཇུག་རྫོགས་པ་དང་མཉམ་དུ་སྟ་རེས་གཅིག་
གཡུག་ཚེ འགོང་སྲིན་མི་རྟ་གཉིས་ཀྱི་ལུས་ཚལ་བར་འཕངས་པ་དང་
རྣམ་ཤེས་རྔ་ཡབ་ཞིང་དུ་སྤར་ནས་ཁོང་གྲུབ་ཆེན་གསུམ་པོས་འགོང་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
པོ་མི་རྟ་དྲུག་པོའི་ཕུང་སྙིང་ལུས་ཆས་ཐམས་ཅད་དངཿ ལུས་བཤས་
ཐན་འགོང་འདྲེ་དམག་བྱེ་བ་གསུམ་པོ་ལས་སྒྲིབ་སྦྱང་ཕྱིར་གཡག་སྙིང་
སུམ་མདོར་གཤིན་དོང་རིམ་པ་དགུའི་འོག་ཏུ འཆོར་མེད་ཨེ་ཁཾ་ནག་
པོ་བརཿ འཕར་མེད་ཐུགས་རྗེས་དམ་རྒྱས་བཅིངསཿ འགུལ་མེད་རྡོ་
རྗེའི་བྲོ་ཡིས་བརྡུངསཿ ལྡེང་མེད་སྐུ་གསུང་ཐུགས་རྒྱས་མནན་ནས་
དཔའ་ཐུལ་གསུམ་པོས་གཡུའི་བསེ་རྫོང་གླིང་ལ་ལོན་ལེ་དངཿ ཐན་
འགོང་ འདྲེ་ དམག་ ཡོངས་ ཀྱི་ མགོ་ འཕང་ཉམས་ པའི་ རྟེན་ འབྲེལ་
འགྲིགས་ཚེ་དགྲ་སྟོན་གནས་འདིར་བྲོ་བཏབ་ཇ་ཆང་ཚོགས་འཁོར་
ཚིམ་པར་རོལ་ནས་རྫུ་འཕྲུལ་གྱིས༔ གསེར་ཀྱིབ་རིའི་ལྷ་རྫོང་སྒོར་
གཡུ་རྟ་ཁྲི་གསུམ་དེད་ནས་ཕེབསཿ ཀྱིབ་རི་བློན་གྱིས་ཁྱིམ་གདན་ཅིང་
གྲུབ་ཆེན་གསུམ་ལ་ཇ་ཆང་ཞབས་ཏོག་བསམ་གྱིས་མི་ཁྱབ་པ་དང་
མགྲོན་ཁ་གསེར་དངུལ་སོགས་ཚན་གྲངས་ལྔ་བརྒྱ་རེ་ཕུལཿ ཚུར་གཡུ་
རྟ་གནམ་འཕུར་བདུན་བརྒྱ་དང་བཅུ་བཞི་ཕུལ་ནས་ཕན་ཚུན་དགྲ་
འདུལ་ཚུལ་སོགས་བཀའ་གྲོས་ཞིབ་ཏུ་བྱས་ནས་ཁོང་གསུམ་ཉི་འབུམ་
མདུན་ལ་ཕེབསཿ ཕན་ཚུན་ལོ་རྒྱུས་དང་དགྲ་འདུལ་སོགས་གསུང་
གླེང་ཞིབ་ཏུ་བྱསཿ ཉི་འབུམ་རྒྱལ་པོས་ཁོང་གསུམ་ལ་གསེར་དངུལ་
སོགས་ཚན་གྲངས་སྟོང་རེ་གནངཿ ཚུར་གཡུ་རྟ་གནམ་འཕུར་སྟོང་
ཕྲག་གཅིག་དང་སུམ་བརྒྱ་འབུལ་ནས་ཐུགས་དགྱེས་གཞིན་རྫུ་འཕྲུལ་
，
79



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གྱིས་སླར་གླིང་ཡུལ་ལ་ཕེབས་སོང་ངོ༔ དེའི་ཉིན་སྨད་གཡུ་རོང་གི་
དགྲ་སྟོན་འཇོག་ཆུས་བྱེད༔ གཡུ་ཡི་ལྕགས་མཁར་བྲག་ནག་རྫོང་
དགུའི་དབུས་མཛོད་ཁང་གསར་བའི་སྒོར་ ཁྲིམས་ར་བདུད་དམག་
འབུམ་ཤོང་ཟེར་བའི་དཀྱིལ་སྤང་ཐང་ཡིན་པ་མཐའ་ལྕགས་རི་གཡུ་
འགེབ་ཅན་གྱི་ནང་ན ཁྲི་བཤམ་འབོལ་བཏང་གྲལ་བསྒྲིགས་ལོག་
ཟས་བརྒྱ་རྩ་བརྒྱད་རེ་སྡེར་ཁ་བསྒྲིགས་ནས༔ རྒྱལ་བློན་འཁོར་བཅས་
བཞུགས་ནས་ལོག་ཟས་ཤ་ཆང་དང་ཧ་ལའི་དུད་དམར་སོགས་སྤྱོད་
བཞིན རྒྱལ་པོ་རང་གི་བུ་མོ་ཨུཏྤལ་མཚོ་སྐྱིད༔ འོད་གསལ་ལྷ་མོ་
དང་གཡུ་ཟའི་མཛེས་སྒྲོན་གསུམཿ གཡུ་སྡེ་ཡོངས་ཀྱི་བུ་མོ་གཟུགས་
བྱད་མཛེས་མ་ལྷང་བུད་ལྔ་བརྒྱ་ཙམ་ལ་བྲོ་གར་གླུ་སོགས་རྩེད་མོའི་
རིགསཿ བྱེད་དུ་བཅུག་ནས་ལྟད་མོ་ལ་ཡོང་བཞིན་རྒྱལ་བློན་ཡོངས་
ཀྱིསཿ ཧ་ཧ་དེ་རིང་གླིང་སྡིག་ཁྲམ་འཁྱར་གསུམ་པོས་ངེད་ལ་རྟ་བཅད་
དྲན དེའི་ རྗེས་དེད་འགོང་བློན་གསུམ་གྱིས་གླིང་སྡིག་ཁྲམ་འཁྱར་
གསུམ་པོ་གསོན་མིད་བྱས་ནསཿ དཔའ་རྟགས་འཛམ་གླིང་ལ་གྲགས་
ལེ་རྟ་ཆོད་བློ་བདེ་མོར་ཕྱིར་ཕེབས་འོང་ངོ་ཟེར་ནས་ཉི་མ་ནུབ་མ་སོང་
བར་བསྒུག་ཀྱང་ཅི་ཡང་ཐོན་རྒྱུ་མ་བྱུང་ཚེ༔ འགོང་སྲིན་ཁྱི་མགོའི་བླ་
བྱ་ཁྭ་ཏ་ནག་ཆུང་ཟེར་བ་དེ་ནག་འཕུར་ལྷབ་མི་སྙན་པའི་སྒྲ་དང་
བཅས་བྲག་མཁར་རྫོང་དགུའི་དཀྱིལ་རྒྱལ་པོའི་བླ་ཤིང་དུག་སྡོང་སྔོན་
80



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་
།
པོ་ཟེར་བའི་རྩེ་ལ་ལྷུང་མ་བབས་ཀྱིས་གཤོག་སྤྱིའི་གསེབ་ཁྲག་ཟིལ་
དམར་པོ་ས་ལ་འཐོར་བཞིན་འགོང་བློན་གསུམ་པོ་གླིང་བས་བརླག་
སོང་ཚར་བའི་ལོ་རྒྱུས་ཕུང་བྱ་རང་གི་ངག་ཨོག་འགྱུར་འཁུམ་གླུ་རབ་
རིབ་འདི་ཤར་རོ༔ ཧ་ལ་ཧ་ལ་འགོང་དགུའི་གླུ ཨ་བོ་ཨ་བ་ཕུང་བྱས་
ལེན ཨ་དམར་ཏུ་རུ་ཁ་ཤི་འདུ འགོང་སྟོན་པ་བྱེ་བར་གསོལ་བ་
འདེབསཿ ཁྭ་ཏ་ང་ལ་ཐུགས་རྗེས་གཟིགསཿ ས་མཐའ་མིན་ཤ་ཟས་
གླིང་དགུ་ནསཿ དམ་སྲི་འགོང་པོ་སྡེ་དགུ་ལཿ བདུད་ཕྲ་མིན་འདྲེ་
དམག་མང་པོས་བསྐོརཿ དུས་དེ་རིང་ཕུང་བྱའི་གྲོགས་ལ་ཕེབསཿ ས་
འདིའི༴ ས་འདིའི༴ བཙན་གཡུ་རོང་བྲག་མཁར་རྫོང་དགུའི་དབུའི
ཁྲིམས་ར་དུག་ཤིང་སྡོང་སྔོན་ཟེརཿ བྱ་ང་འདྲ༔ བྱ་ང་འདྲ༴ ཁྱེད་གཡུ་
རོང་བཙན་རྗེ་ཡ་མེད་བློན འགོང་སྲིན་ཁྱི་མགོའི་བླ་བྱ་ནི༔ ཕུང་ཐལ་
ཁྭ་ཏ་ནག་ཆུང་ཟེརཿ ཚུལ་གསོན་དང་རྒྱལ་བློན་དྲུ་མ་རྣམསཿ ང་འོང་
དོན་སྐད་ཆ་སྙན་མོ་མེདཿ མེད་དོན་ཁྱེད་རྒྱལ་བློན་ཐུགས་བློས་ནོར
དགྲ་ཕར་མཁོན་གླིང་ལ་ལས་ཁག་མེད༔ གྱོད་མཐའ་ངན་བཟློག་མེད་
རི་ཙམ་ཐལཿ ད་རྗེས་ནས་བློ་འགྱོད་འཕྱི་ཚར་ལོ༔ ངེད་གཡུ་རོང་
བཙན་སྐྱིད་ཞོ་བཞིན་ཆགསཿ སྐྱིད་མི་ཞུས་ཁྲག་ཐུར་རང་བཙལ་རྙེད
རང་ཕུང་བྱེད་དགྲ་སྣ་རང་ཁྲིད་རེདཿ གླིང་དཀར་ལ་དཔའ་འགྲན་
གཡུ་རོང་འཁྲུལཿ ཁོང་རྟ་དེད་དཔའ་བོ་མི་གསུམ་གྱིསཿ གཡག་སྙིང་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སུམ་མདོར་བསྒུག་ནས་ཡོད༔ ར་མདའ་འགོང་བློན་གསུམ་ཐོད་ཆརཿ
དཔའ་རྩལ་མཚར་མཚར་འགྲན་ཐུབ་ཀྱངཿ དཔའ་རྩལ་གནམ་ལ་ཐོ་
མི་ཐུག འགོང་བློན་གསུམ་པོ་ཐལ་བར་བརླག དགྲ་མ་འཐབ་དང་
པོའི་རྟེན་འབྲེལ་འཆུག ད་འགོང་དགུའི་གཙོ་བོ་ཡ་མེད་གསུམ
ཕྱིར་ལ་ཐོན་པའི་རེ་བ་ཟད སྔོན་གྱིས་བསྐོས་ཐང་བཟོ་མེད་རེད
ཁྱོད་རྒྱལ་བློན་སྟབས་ཀྱིས་མ་གཟབ་ན བོན་གཡུང་དྲུང་སྟོན་པའི་
ལུང་བསྟན་མཐུ རྒྱལ་བློན་དཔའ་ཤུགས་ཡོད་མོད་དངཿ གླིང་ལ་ཡ་
འདང་དཀའ་མོར་འགི དེ་རིང་ཉི་མ་ཕན་ཆད་ནསཿ བཙན་པོ་གཡུ་
རོང་ཕ་ཆུས་འདི ལོ་གསུམ་ལས་མི་འཚམ་ཐག་ཆོད་རེད གླིང་ཁྲ་
མོའི་དཔའ་དམག་མ་ཆས་གོསཿ གསེར་ཤོག་ཆེན་བརྒྱ་བཅུའི་ལས་
དམག་ ཞིབ འབུམ་ ཕྲག་ གསུམ་དང་ཁྲི་ ཕྲག་ གཅིག གནམ་ ལོ་
གསར་དུ་ཚེས་པའི་དུསཿ རྩང་ན་ཐང་ཀོར་མོར་ཐོན་རྒྱུ་རེདཿ ཁྱེད་
རྒྱལ་བློན་ཕ་ཆུས་མི་འཆོར་ཐབསཿ དགྲ་འཐབ་ཚུལ་དམག་འདུས་ཅི་
དགོས་སོགསཿ བཀའ་གྲོས་ཐུགས་བསྡུར་ཞིབ་ཚགས་མཛོད༔ དོན་
གནང་ཉིན་ཉི་མའི་སྔ་དྲོ་ལ༔ སྒེག་སྟོད་གདོང་ལ་མན་ཆད་དང༔ སྒེག་
སྐེད་ཁྱ་ལུང་ཡན་ཆད་བརཿ བདུད་དམག་ཞིབ་ཏུ་བུད་ནས་ནི༔ ས་
ཚུགས་དམག་སྒར་མ་བཟུང་ གསེར་དམག་སྒེག་ལ་ཐོན་དུས་ནི༔
གཡུ་རོང་གི་ས་ཤོར་འཐབ་རྒྱུ་དཀརཿ ས་མ་ཤོར་ལོ་གསུམ་ཚུན་ཆད་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ལཿ བྱ་ང་ཡི་ཤེས་ཚོད་ཤི་གཏམ་ལཿ ཕ་ཆུས་མི་འཆོར་ཐག་ཆོད་ཡིན
དེ་ཕན་ཆད་ཅི་དགོས་རང་བློས་དཔྱོད མེད་མི་རུང་རྒྱལ་པོ་ཉེས་ཤོར་
དུསཿ ཕ་ཆུས་དང་བསེ་རྫོང་གླིང་ལ་འཆོརཿ གཡུའི་བདུད་སྡེ་ཆོས་ལ་
འགྱུར་ངེས་རེད ང་འགོང་སྲིན་ཁྱི་མགོའི་བླ་བྱ་ནི༔ འཇིག་རྟེན་དུ་
འདུག་སྐལ་དེ་རིང་ལསཿ མེད་ངེས་རྒྱལ་བློན་བདེ་མོར་བཞུགསཿ གླུ་
གོ་ན༴ མ་གོཌ ཅེས་ཟེར་བ་དང་མཉམ་དུ་དུག་ཤིང་གི་རྩེ་ནས་མར་
གཤོག་ལྷབ་ལྷུང་མ་བབ་ཞིག་གི་རྒྱལ་པོའི་མདུན་དུ་བབས་ནསཿ ཁ་
སྣ་མིག་གསུམ་ནས་ཁྲག་ཐིགས་རེ་སར་འཐོར་བཞིན་ཁྭ་ཏ་ཤི་སོང་ངོ
རྒྱལ་བློན་འཁོར་བཅས་ཧ་ལེ་སྡུག་མྱ་ངན་གྱིས་ལག་རྒྱ་བཅས་ངུ་དིར་
རེ་སོང་དུསཿ འགོང་པོ་དྲུག་གི་གཙོ་བོ་ནོར་བདུད་སྟག་མགོ་དེས
རྒྱལ་བློན་འཁོར་བཅས་ལ་ཐུགས་གསོས་ངས་དགྲ་འདུལ་ཐུབ་ཐབས་
ཡོད་ཚུལ་གྱི་གླུ་སྟག་མོའི་མཚེར་ངག་དྲུག་འགྱུར་ལ་འདི་ལྟར་རོ༔ ཧ་
ལ་ཧ་ལ་འགོང་པོའི་གླུ ཀྲེ་ཡ་ཀྲེ་ཡ་སྟག་མགོས་ལེན ཨ་དམར་ཏུ་
རུ་ཀ་ཐེའུ་འདུ༔ བོན་ལྟ་ལོག་ཆོས་ལ་གསོལ་བ་འདེབས༔ ལྟ་ལོག་
བསྟན་པ་དར་བར་མཛོད༔ མཐའ་རྒྱ་མིན་པའི་གླིང་དགུ་ནསཿ བདུད་
ཕྲ་མིན་སྲིན་རྒྱལ་སྡེ་དགུ་ལཿ སྲིད་པའི་འགོང་དམག་བྱེ་བས་བསྐོརཿ
དུས་དེ་རིང་སྟག་མགོའི་གྲོགས་ལ་ཕེབསཿ ས་འདིའི༴ ས་འདིའི༴
བཙན་གཡུ་རོང་བྲག་མཁར་རྫོང་དགུའི་དབུས ཁྲིམས་ར་དུག་སྡོང་
83



-
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ལྕགས་རི་ཟེརཿ ཕོ་ང་འདྲ༔ ཕོ་ང་འདྲ༔ བོན་ཆབ་ནག་བསྟན་སྐྱོང་
བཙན་རྒྱལ་བློན འགོང་པོ་གཡང་སྲུང་སྡེ་དགུའི་ནང ཐོག་རྒོད་པོ་
འཛམ་གླིང་སྲོག་ཟན་ནི༔ ང་ནོར་བདུད་འགོང་རྒྱལ་སྟག་མགོ་ཟེར
ཚུར་གསོན་དང་ གཡུ་ རྗེ་བཙན་པོ་ དང བློན་ འབངས་ ཡུམ་ སྲས་
འཁོར་བཅས་ལོ ཁྱེད་རྒྱལ་བློན་ཐུགས་ཞིག་ག་ལ་དགོསཿ དེ་རིང་
འགོང་བློན་ཡ་མེད་གསུམ༔ དཔའ་ངར་ལེ་ངར་ཚོད་མ་ཟིན་བགྲངས
ངེད་འགོང་པོ་སྡེ་དགུ་ཁ་འཐོར་ཡངཿ འགྱོད་མེད་ད་རུང་སྡེ་དྲུག་དང
ཕྱོགས་བཞིའི་བློན་ཆེན་སྡེ་བཞི་ལཿ ཡང་བློན་སྟག་ཐུལ་མང་པོ་ཡོད
ཁྱོད་རྒྱལ་པོའི་གཅེས་ཕྲུག་སྲོག་མཆན་ཁེབསཿ ངེད་འགོང་བློན་སྡེ་
དགུའི་གཤོག་ཡིས་རེདཿ དཔའ་རྩལ་དྲུག་མི་ལྡན་གཅིག་ཀྱང་མེད
དགྲ་འཐབ་ཟེར་འཛམ་གླིང་གྲགས་ལེ་དངཿ གྱོང་ཕམ་ཁ་གླིང་ལ་སྐོར་
ཐུབ་གཉིསཿ ཁེ་རྒྱལ་ཁ་གཡུ་རྒྱལ་ལོན་ལེ་གསུམཿ དེ་མ་འོངས་རྒྱལ་
པོར་དྲིན་མི་སོད༔ ལྷོ་བློན་བེ་རུའི་ལྕགས་མཁར་བཤིགསཿ བྲན་
གཡོག་གཡུ་ཐར་འགོང་བློན་སོགས༔ མི་ཁྱེར་མི་བསད་རྒྱུ་ལན་ནི
གནང་ཉིན་ཉི་མའི་རྩེ་ཤར་ལཿ ངེད་གཡུ་རོང་བདུད་དམག་ཞིབ་ཆས་
ནསཿ བླ་བྱའི་ངག་བཞིན་བསྒྲུབ་རྒྱུ་ཡིན༔ དེས་རིམ་བཞིན་ཡར་མར་
དགྲ་འཐབ་ཚེ༔ དཔའ་ཁེར་རྒྱུག་དགྲ་ངོ་ལོན་ལེ་དངཿ མི་ཁྱེར་མི་
བཟུང་མི་བསད་ལཿ དགྲ་ལན་དང་ཤ་ལན་སུས་ཁུག་ན༔ དཔའ་དར་
་
34



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དང་ངོ་སོ་ང་ཡིས་བསྟོད༔ དགྲ་མ་ཐུབ་ངོ་ལོག་སུས་བྱེད་པཿ དགྲའི་
དམག་ཁྱུར་གར་ཡོད་ང་ཡིས་བཙལཿ ལག་བཟུང་ཁྲིམས་ཆད་སྲོག་
མིག་དབརཿ གལ་གླིང་བ་ཅེ་ངར་སྣོན་གྱུར་ན༔ ང་ནོར་གཡང་སྟག་
མགོ་ཁྲི་ནས་བཞེངས༔ བདུད་རྟ་རླུང་ནག་འཕུར་སྔོན་ལཿ སྒྲ་འཇོག་
སྲབ་སྐོན་དུག་ཆུ་བླུད༔ ངས་ཡང་དུག་ཆུ་ངར་མ་འཐུངཿ མགོ་རྨོག་
མཚོན་གསུམ་ཚད་ལྡན་བཅསཿ དུག་གི་རི་བོ་ཆས་འདྲ་ལེ ང་གླིང་ཁྱུ་
ལ་འབྱོན་རྒྱུ་ཡིན གླིང་ཨབ་ཟན་ཇོ་འདྲེ་དཔོན་སྡིག་དངཿ ཁྲོ་ཐུང་
ཡོག་ མགོ་ ཕུང་རྒན་ སོགསཿ དཔའ་ཐུལ་ཁྲམ་ འཁྱར་བརྒྱད་ཅུ་ པོ༔
གང་ཆེ་ལག་བཟུང་ཁྱི་བཞིན་ཁྲིད༔ ཁྲིམས་ཆད་ཅི་དགོས་རྗེས་ནས་
བལཿ དེ་མིན་ལས་དམག་དང་བཅས་པཿ ངས་ཤ་ཉུལ་ཤ་ཡི་རི་བོ་
བསྙིལཿ ཁྲག་འཁྱིལ་རྒྱ་མཚོ་མེར་བཞིན་བསྐྱིལ དགྲ་ཐུབ་ལེ་ཤོར་
བདུད་ལྟོ་འགྲེང་ ཟསཿ ཤ་ཁྲག་ གི་ལོངས་ སྤྱོད་དཔལ་འབྱོར་ལེན
དེའི་རྗེས་ནས་རྒྱུ་ལེན་གླིང་ལ་འགྲོ༔ གླིང་ཤུལ་མེད་ཕ་ཆུས་འཕྲོག་
ནས་འོང༔ དེ་འདྲ་ཞིག་མ་ཐུབ་ང་མི་འདུག ཁྱོད་རྒྱལ་པོ་ཁྲི་དང་བྲལ་
མི་ཉན ངེད་ནང་བློན་ཡོངས་ཀྱིས་དགྲ་ཡ་འཛིན༔ ཁྱེད་གནང་བཀོད་
གཟིམ་ལམ་བརྟགས་པ་དང༔ གཡུང་དྲུང་སྟོན་པས་ཅི་གསུང་བཞིན
དགྲ་འཐབ་ཕ་ཆུས་མི་འཆོར་ངེསཿ གླུ་གོ་ན༴ མ་གོ༴ ཅེས་ཟེར་ཚེ་
ཤར་བློན་དོམ་ཚ་དཔོན་གྱིས་གླིང་ལ་ཁག་མེད་ཚུལ་དང་འཐབ་ན་མི་
དགུ་འཐད་བརྟགས་པ་དངོས་ཀྱིས་དག་ལ་ཁྱོད་རྒྱལ་བས་འཕྲོག་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཐུབ་ཚུལ་གྱི་གླུ་གཡོ་མེད་ལྡེམ་དྲུག་གི་ངག་ལ་དྲངས་ནས་འདི་ལྟར་
བླངས་སོ གླུ་ཨ= ཐ་ལ་དེ༴ ཨོ་ཆུང༴ ཡང་དག རྗེ་འགྲོ་མགོན་
ཐུགས་རྗེས་འགྲོ་ཁམས་སྐྱོང བོད་འཛམ་གླིང་རིགས་གསུམ་སྤྲུལ་
པའི་ཞིངཿ གྲུབ་པའི་རིག་འཛིན་ཐམས་ཅད་ལཿ གུས་པས་འདུད་དོ་
གསོལ་ བ་ འདེབསཿ ཐུགས་རྗེས་ བྱིན་རླབས་བདག་ལ་སྩོལཿ ས་
འདིའི༴ ས་འདིའི༔ སྨད་གཡུ་རོང་བཙན་གྱི་རྒྱལ་ཁབ་ནི༔ ཁྲིམས་ཀྱི་
དུག་ཚལ་ལྕགས་ར་ཟེར༔ ཕོ་ང་འདྲ༴ ཕོ་ང་འདྲ༴ གཡུ་རྗེའི་བཀའ་
བློན་སྡེ་བཞིའི་ནང ང་ཤར་བློན་འབུམ་ཐུབ་ཟླ་འོད་ཟེརཿ ཚུར་ཉོན་
དང་རྒྱལ་བློན་དྲྭ་མ་རྣམསཿ ང་ཤར་ བློན་ཟླ་བའི་བསམ་ཚུལ་ནི༔
གཡོ་མེད་སྐད་ཆ་འདི་འདྲ་ཞུ ད་སྔོན་ངེད་གཡུ་རོང་བཙན་ཆུས་སྐྱིད
ཁྲ་མོ་གླིང་དཀར་མ་གཏོགས་ལེ མེད་ཚུལ་ནི་རྒྱལ་བློན་ཀུན་ཐུགས་
གསལཿ སྐྱིད་མི་ཞུས་བློ་ངས་མ་གོས་ཕག ཁྱེད་རྒྱལ་བློན་ཐུགས་
དགོངས་བློ་ངན་གྲོསཿ ངར་གསང་དོན་ཤེས་མེད་ཕྱི་མི་བྱསཿ ངས་ད་
སྔོན་གཡུ་རོང་ཆུས་འདི་ལཿ ལུས་སྲོག་འབེན་བཙུགས་ལྷག་བསམ་
དགོསཿ བློན་ཀུན་ལས་ངས་འགྲུབ་ཐུགས་ངོ་མེརཿ བཟང་ལན་ལ་
བཟང་མེད་ངན་ལན་ལ་བཟངཿ བཟང་མེད་ངན་མགུ་ང་མི་དག༢
ངར་བློན་ཁུར་མེད་ཀྱང་བསམ་གཞི་དཀརཿ ཐུགས་འཐད་སྒྲུབ་ཆོག་
མ་འཐད་དྲག གླིང་ཁྲ་མོ་ཟེར་བ་རེད་འདྲ་ལེ དཔའ་འགྲན་ཟེར་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཐུབ་ལ་སྐལ་བ་མེདཿ དེ་ཨེ་ཐུབ་ཕྱོགས་བཞིའི་བདུད་ཆེན་ཟེརཿ དེའི་
རྒྱལ་བློན་རེ་རེའི་དཔའ་རྩལ་ལཿ ཡ་འདངས་མི་ལྷོ་གླིང་སྲིད་ན་མེདཿ
ཡིན་རུང་ད་སྔོན་བདུད་ཧོར་གཉིསཿ གླིང་ཁྲ་མོས་ཐལ་བར་བརླག་ལེ་
རེད༔ དེ་ མི་ ཚད་རྫོང་ ཁག་ བཅུ་ གསུམ་པོརཿ དཔའ་རྩལ་ དང་རྫུ་
འཕྲུལ་ངེད་ལས་ལྷག ཡིན་ཡང་ལོ་ཟླར་དཔའ་རྩལ་འགྲན དོན་ཐ་
མ་གླིང་བས་རྡུལ་དུ་བརླགསཿ དཔའ་གྲགས་རྫོང་ཁག་བཅུ་གསུམ་
བླངསཿ ད་ངེད་ཐུག་འཇང་མོན་བདུད་ཆེན་གཉིསཿ རྫོང་ཁག་བཅུ་
དྲུག་རིམ་བཞིན་དུ ཁྲ་མོ་གླིང་བས་ཕབས་རྒྱུ་རེད༔ དེ་ཤེས་བཞིན་
ནོག་མཁོན་མེད་པ་ལཿ ངེད་མི་དགེ་གསུམ་གྱི་རུ་མ་ནི༔ ཁྱེད་རྒྱལ་
བློན་བློ་འཕྱུགས་དགྲ་སྣ་གསུརཿ གླིང་ཁྲ་མོར་ལས་ཁག་མེད་ངེས་པ
དགྲ་རང་ཐོག་རང་བཞག་ཤེས་ཚོད་རེད ལྷོ་བློན་ལྕགས་མཁར་བྲན་
གཡོག་འཁོརཿ རྟ་བཅད་གཡུ་ཐར་ལག་བཟུང་ཤོརཿ དོན་མེད་གླིང་
ལ་ས་ཉུལ་གཏངཿ ཤར་སྟག་རོང་ལྷ་གཡག་རྐུས་འོང་མཐ༢ གླིང་
བས་རྗེས་དེད་གཡུ་རོང་ཤེསཿ དགྲ་ལན་རྟ་བཅད་ར་མདའ་ཡང
དཔའ་ཤན་བུད་འགོང་བློན་གསུམ་ཕེབས་པ༔ ངོ་མ་ལོན་གསུམ་པོ་
བརླག་ནས་སོང དེ་བཞིན་འཐབ་ཡ་མི་འདངས་ངེསཿ མི་དེ་གསུམ་
གྱི་དཔའ་རྩལ་འདྲ་ལེ་ཡན ངེད་གཡུ་རོང་རྒྱལ་བློན་ཡོངས་ལ་མེད
ཁྲ་མོ་གླིང་གི་དཔའ་རྩལ་དེ༔ ང་མིན་སུ་ཡིས་ཤེས་ལེ་མིན དོན་ཅི་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མེད་རང་ཁུར་རི་ཙམ་ཐོན ད་འཕྲོ་དོན་ནོར་བདུད་གཏམ་དེ་ལཿ
ཡིན་མིན་ལེགས་ཉེས་གཉིས་གསུམ་འགི ངེད་བློན་སྡེ་རྒྱལ་པོའི་སྐུ་
ཆུས་ལཿ ལས་དམག་གཡུ་རོང་ཕེབས་དགོས་ཚུལཿ དགྲ་ལ་ཡ་འཛིན་
ལེགས་པོ་རེད ངེད་གཡུ་རོང་དགྲ་འཐབ་དང་པོ་ནསཿ ས་ཤོར་ན་ཕ་
ཆུས་ འཆོར་དོགས་བདེན དེ་ཇི་བཞིན་ལས་དམག་ཆས་རྒྱུ་བྱེད
དམག་ཆས་དང་མ་ཆས་གང་བརྟག་ཀྱངཿ དགྲ་གླིང་ལ་དཔའ་ཚད་
འཐབ་རྒྱུ་དཀའ དཔའ་ཁེར་རྒྱུག་བྱེད་ཟེར་འབྱུང་མེད་གཏམ གླིང་
གནམ་ལྕགས་ཐོག་རྒོད་དམར་པོ་ལ ངེད་གཡུ་རོང་ས་ཁྱུག་མཆེ་ངོམ་
འཁྲུལ༔ དེ་ཨེ་ཐུབ་དེ་རིང་བྱ་ངན་ལྟོས༔ གླིང་འཐབ་ཟེར་འཐབ་རྒྱུ་
མེད་ངེས་ཡིན༔ ད་དེ་ལས་ཕ་ཆུས་མི་འཆོར་ཐབསཿ ངས་སང་ཉིན་
འདུན་མ་གཏམ་ཚུལ་མཿ འཕྲིན་གསལ་པོ་གསེར་ལ་མདའ་ཡིག་སྐུལ
དམག་ཡར་བཟློག་ང་ཉིད་གླིང་ལ་འགྲོ༔ གླིང་སེང་ཆེན་དཔོན་དང་རྒྱ་
རུའི་མདུན༔ ངེད་གཡུ་གླིང་མི་འཁྲུག་འདུན་གཏམ་ གཡུའི་བསེ་
མཛོད་རྫོང་དགུ་དགོས་གསུང་ཡངཿ དེ་འཇམ་གྱི་ལེགས་འབུལ་ཁྲེལ་
ཁ་མེདཿ ཚོགས་རྫོགས་དགྲ་མེད་སྔར་ལས་ལྷག ལོངས་སྤྱོད་མངའ་
ཐང་རྒྱས་ངེས་ཡིན བོན་ཆབ་ནག་གྲུབ་མཐའ་ངན་པ་འདི༔ སྤངས་
ནས་ཆོས་ལུགས་ཡང་དག་བསྒྱུར ཚུར་རྒྱུ་ཤོར་རྒྱུ་ངོ་ཁུག་ལེ་དང༔
མི་བཟུང་ཚུར་ལོན་མི་བསད་ལཿ ཤ་སྟོང་བླངས་ནས་ཅི་གསུང་བསྒྲུབ
88



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཚེ་འདི་ཕྱི་བདེ་ཐབས་བསྐོར་ན་སྙམ དེ་མ་འོངས་དགྲ་འཐབ་ཅི་
མཐའ་ ཁྱོད་སྟག་བློན་ གཟིམ་མལ་ འཇམ་ ཐོག་ ནསཿ དཔའ་
བཤད་དང་སྡང་འབར་རྔམ་སེམས་ཀྱིསཿ གླིང་དཀར་པོར་བ་སྤུ་གཡོ་
མི་ཐུབ༔ ཁྱོས་མི་ཤ་མི་ཁྲག་འཐུང་འདོད་ཀྱངཿ གླིང་གེ་སར་དཔོན་
དང་ཁྲོ་ ཐུང་སོགསཿ ལག་ ཁྲིམས་རར་ཟིན་ནས་ ཁྲིམས་ ཆད་དང
གླིང་ཤ་ཉུལ་བྱེད་ ཉིན་ནམ་ཞིག་ལོ༔ དེ་ཐུབ་དུས་སྟག་བློན་རྒོད་
རྟགས་ཡིན གཏམ་དེ་འདྲ་ངའི་རྣར་ཤོང་ལེ་མིན ང་ཟླ་བས་རང་
སྐལ་དགྲ་ལན་འདེབསཿ གཡུའི་ཕ་ཆུས་འགྲུབ་ཟེར་དཀའ་མོ་རེད
དོན་ངའི་སྒོར་གེ་སར་ལ་སོགས་པཿ དཔའ་ཐུལ་སུ་ཕེབས་དཔའ་རྩལ་
འགྲམཿ ཁེ་རྒྱལ་ཁ་མ་ལོན་ང་མི་འདུག གལ་དགྲ་ལྷ་རྒུ་རུ་བྱོན་འོང་
ན ངེད་དཔོན་བློན་སྔོན་མའི་བསྐོས་ཐང་གི ལན་མི་བྲ་མགོ་འབུལ་
ཅི་གསུངས་ཁུརཿ སྐུ་ཆུས་ཞབས་ཏོག་སྒྲུབ་ངེས་ཡིན༔ དེ་མིན་ཕ་ཆུས་
བཙོང་ཟེར་བ ང་ཟླ་བ་རྒོད་པོས་དགྲ་ལ་སྒྱུརཿ ཅི་བྱེད་རྒྱལ་བློན་
ཐུགས་བསྡུར་གྱིསཿ འདུན་གཏམ་ན་ང་ཉིད་འགྲོ་ཆུས་བྱེདཿ གཡུའི་
རྒྱལ་བློན་གཏན་ཆུས་ཨེ་འོང་བལྟ༔ འདུན་གཏམ་ན་རང་རང་ཐུབ་
ཚོད་རེད༔ དགྲ་ལན་དཔའ་རྩལ་ཆོད་མདོག་བཟོ གླུ་གོ་ན་རྒྱལ་བློན་
གཏན་ཆུས་འགྲུབ༔ མ་གོ་བྱ་ངན་བཟློག་མེད་རེདཿ ཅེས་གསུངས་
ནས་ བཞུགས་ དུས་རྒྱལ་པོའི་ ཐུགས་ དགོངས་ ལ་ ཤར་བློན་ཟླ་བའི་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གསུངས་ང་ལ་ཐུགས་བསམ་ལྷག་དཀར་འཁྲུལ་བ་མེད་ངེས་རེད་དང
ད་ངེད་ཀྱིས་གླིང་ལ་དགྲ་ལན་མ་ཐུབ་ཚེ༔ འདུན་མ་གཏམ་ཟེར་ཁས་
དམན་ཉམ་ཆུང་གི་སྐད་ཆ་འཛམ་གླིང་མིའི་ཁྲེལ་ཁ་རེད ངེད་གཡུ་
གླིང་གཉིས་དགྲ་འཐབ་ཁོ་ནས་ཕམ་རྒྱལ་མ་འོང་བར་འདུན་གཏམ་མི་
བྱེད་ཐག་ཆོད་ཡིན་ཚུལ་གྱི་གླུ་བོན་དབྱངས་ལྡེམ་འགྱུར་ངར་ཐུང་ལ་
དྲངས་ནས་འདི་ཤར་རོ༔ གླུ་ཧ་ལ་ཧ་ལ་ཧ་ལ་རེདཿ ཐ་ལ་གཡུ་རོང་གི་
ལེན་ལུགས་རེད ཨོཾ་མ་དྲི༴ གཡུང་དྲུང་བོན་ལ ང་རྒྱལ་པོའི་ཅི་
བསམ་འགྲུབ་རོགས་མཛོད གནས་སྟེང་ཕྱོགས་གནམ་ལྕགས་སྐུ་
མཁར་ནས༔ ལྷ་ཆེན་འདོད་རྒྱལ་ཡབ་ཡུམ་ལཿ གཡུང་དྲུང་གྲུབ་ཐོབ་
དགུ་བརྒྱས་བསྐོར༔ དུས་དེ་རིང་གཡུ་རྗེའི་གྲོགས་ལ་ཕེབསཿ མཐའ་
ནག་པོ་མིན་པའི་གླིང་མཁར་ནསཿ ཕྲ་མིན་ཐེའུ་རང་སྤུན་དགུ་ལཿ
འདྲེ་དམག་འགོང་སྲིན་མང་པོས་བསྐོརཿ དུས་དེ་རིང་གཡུ་རྗེའི་ཁ་
མགོན་ཕེབསཿ གཡུའི་སྦྲུལ་མཁར་གཡུང་དྲུང་གླིང་དགུ་ནསཿ བོན་
སྟོན་པ་མཐུ་ཆེན་བླ་མ་དེ དཔོན་ང་ཡི་འདི་ཕྱིའི་སྐྱབས་གནས་རེད།
དུས་འབྲལ་མེད་ནི་སྤྱི་གཙུག་རྒྱན་དུ་མཆོདཿ ས་འདིའི༔ ས་འདིའི
བཙན་གཡུ་རྫོང་བྲག་མཁར་སྒོ་དགུའི་རྩལཿ ཁྲིམས་འདུ་དུག་ཚལ་
ལྕགས་ར་ཟེརཿ ཕོ་ང་འདྲ༴ ཕོ་ང་འདྲ༴ ང་ལྟ་ལོག་བོན་བསྟན་སྐྱོང་མི་
ནི གཡུ་རོང་བཙན་རྗེ་ཡ་མེད་ཟེརཿ ཚུར་ཉོན་དང་ནང་བློན་སྟག་
ན་གཡུ་རྫོང་ས་གཙུག་རྒྱན་ལྟ་བ་འདི་ཕྱིའི་རྒྱབ་ནས བོན་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཐུལ་རྣམསཿ ང་རྒྱལ་ པོའི་ བསམ་ གཞི་ འདི་ འདྲ་ རེད གཏམ་ མ་
བཤད་གོ་མེད་གོ་རྣ་འཛོལཿ ཚིག་མ་དཀྲོལ་རྒྱལ་བློན་ཡིད་མི་ཆེས
དཔེ་མ་བརྗོད་གླེན་པའི་ཁེར་གཏམ་མགུ གནད་མ་བཀྲོལ་ཁྱེར་སོ་
ཐོ་མི་ཐུག དོན་གཅིག་དྲིལ་ད་སྔོན་བྱ་བ་འདི༔ ངེད་གཡུ་རོང་གི་
དཔའ་ཐབས་ཁོ་ནསཿ ཁྲ་མོ་གླིང་འདི་མེད་ཐུབ་མཿ ནང་པའི་བསྟན་
པ་བཤིགས་ཐུབ་ཚུགས་ཐབས་མེདཿ བོན་རིགས་བཞིའི་བསྟན་པ་
འདི་ བཀྱག་ ཐུབ་ སྙམ ངས་ འགོང་ བློན་ དགུ་ དང་ལྷོ་ བློན་ ལ
བློ་དྲིས་ནས་གྲོས་མཐུན་བྱ་འདི་ཐོན ཁྱེད་ཤར་ བློན་ཐུགས་འཁྲུག་
ཐུགས་ ཁག་ མེདཿ ཐུགས་བློ་དྲིས་ བཀྱོན་དོགས་ མ་ ཞུས་ ལན
ཁྱེད་མ་བརྩིས་ཁྱད་ཕྱེས་ངས་མིན་ལེ བོན་ཆབ་ནག་གྲུབ་ཐོབ་དགུ་
བརྒྱ་དཔངཿ གཡུའི་ ཕ་ཆུས་ ཁོག་ན་ཤར་བློན་ཁྱོད ངའི་སྲོག་གི་
མཆན་ཁེབས་གཅིག་ཆོག་ལ༔ ཐུགས་འགལ་བ་བཤགས་ཕྱིར་
གསེར་སྲང་བརྒྱ༔ ང་ཡི་བུ་མོ་ཀུན་དགའ་སྦྱིན ངེད་ དཔོན་ བློན་
ཐུགས་སེམས་གཅིག་དྲིལ་ཡིན༔ ད་འཕྲོས་གཞུང་རྩ་བ་བཤད་པ་ན༔
ངས་གླིང་དཀར་ཟེར་བ་འདི་འདྲ་ལེ དཔའ་རྩལ་རྒོད་ཡ་མེད་དྲག་
ཤུལ་ཅན རིང་ཉན་ཐོས་ཚོར་ཙམ་མི་བདེན ངེད་གཡུ་རོང་གི་མི་
ཐུབ་ཞིག་མེད་སྙམཿ ངས་མལ་ཁྲི་འཇམ་ནས་བློ་ཤོར་ཁུརཿ ལམ་མ་
སོང་དཔའ་རྩལ་གནམ་ས་ཁྱདཿ དཔའ་འགྲན་ཡང་ད་སྔ་ཇི་བཞིན་
s1



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
པརཿ འོང་ངེས་ཀྱང་མིའི་ངོ་སྔོན་ལཿ དགྲ་འཐབ་ཟེར་མ་ཐུབ་ཁྲེལ་མི་
སློངཿ ཁ་ཕོ་ནི་མི་ལ་འཆོར་མི་ཉམཿ ཁྱེད་ཤར་བློན་ཟླ་བའི་གསུང་
བསམ་དཀརཿ འཁྲུལ་བ་མེད་ཀྱང་དགྲ་གླིང་ལཿ འདུན་མ་གཏམ་
འདོད་མོས་པ་མེདཿ ང་རྒྱལ་པོ་གཅིག་ལས་མ་ལྷག་ཀྱངཿ གཡུའི་
བསེ་རྫོང་ མཛོད་སྦྱིན་བོན་བསྣུབ་དང༔ ནང་པའི་ཆོས་ལུགས་བསྒྱུར་
མི་ཐུབ ད་འདུན་མ་མི་ འོང་ དགྲ་ འཐབ་བྱེདཿ ཁེ་ཕམ་སྔོན་གྱིས་
བསྐོས་ཐང་རེདཿ ངས་སྔར་བཀོད་ལྷག་ལས་དགྲ་འཐབ་ཚུལཿ མང་
མེད་ཉུང་བསྡུས་ སྙིང་ཕུར་གཏམ གནང་ཉིན་ཉི་མའི་རྩེ་ཤར་ལ
ངེད་གཡུ་དམག་ཞིབ་ཏུ་ཆས་རྒྱུ་ཡིན༔ རང་རང་ས་ཚིགས་དམག་རྫོང་
ཚུགསཿ དང་པོ་གསེར་དམག་འཐབ་མི་ལཿ བྱང་བློན་དཔའ་བོ་བྱོན་
རྒྱུ་ཡིན ཡང་བློན་སྟག་ཐུལ་སོ་གཅིག་པོའི༔ ལས་དམག་ཁྲི་ཕྲག་རེ་
རེ་ཁྲིད འགོང་སྲིན་བླ་མའི་ངག་བཞིན་དུ སྒེག་སྟོད་གདོང་ལ་མན་
ཆད་དངཿ སྒེག་ཁྱ་ལུང་ཡན་ཆད་དམག་སྒར་ནསཿ ཡར་མར་དགྲ་
རྒྱུགས་འཐབ་པའི་ཚེ༔ དཔའ་ཁེར་རྒྱུགས་མ་བྱེད་གཉིས་གསུམ་རེ
དང་པོ་བསྐོར་ལ་མཚར་མཚར་དགོས བརྙེས་ཐུབ་དུས་ཁེར་རྒྱུག་
ཅི་བྱེད་ན་ གཡུལ་ཁ་དགྲ་བོ (མ་དཔེ་ཆད）གོ་འདུལ(མ་དཔེ་ཆད)
རང་ རང་ མི་ བར (མ་ དཔེ་ ཆད） ངའི་ཕ་བླ་སུས་བཙོང་ཆད་པ་ནི
སྔར་ལས་ལྷག་པའི་ལས་ཆད་གཅོདཿ དགྲ་ཐུབ་དུས་དགྲ་སྟོན་འཇོག་



-
-
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཚུལ་སོགསཿ ཅི་དགོས་བཀའ་གྲོས་རྗེས་ནས་ཡོད༔ བྱང་གླིང་ལས་
དམག་ཆས་རན་ནསཿ ངེད་གཡུང་དྲུང་སྟོན་པ་མཐུ་ཆེན་དང༔ བོན་
ཆབ་ནག་ཀུ་གྲྭ་འབུམ་སྡེ་སོགསཿ ངེད་གཡུ་རོང་ཞབས་ཏོག་ཕུལ་ནས་
ནི བོན་ལྷར་གསོལ་འཕྲིན་བཅོལ་མཐུ་སྒྲུབ་སོགསཿ སྐུ་རིམ་ཆག་
མེད་སྒྲུབ་རྒྱུ་བྱེདཿ དགྲ་མ་ཐུབ་བར་དུ་འཐབ་རྒྱུ་ཡིན༔ གླིང་དམག་ཇེ་
མང་ངར་འོང་ན༔ ཤར་ལྷོ་ནུབ་བློན་དམག་རིམ་ཆསཿ གླིང་ཁྲ་མོ་ལ་
དཔའ་རྩལ་ཅི་འདུག་དངཿ ངེད་གཡུ་རོང་གི་སྟག་ཐུལ་ཨེ་རྒོད་གཉིས
དཔའ་ཁེ་ཕམ་ཤན་ཐང་འབྱེད་ངེས་གསུམཿ ཁྱོད་འཛམ་གླིང་ལྟད་མོ་
ལེགས་ལེ་བཞི གཡུའི་ཕ་ཆུས་དགྲ་ལ་མི་འཆོར་ལཿ དེ་མ་འོང་ཕྱིར་
ལ་འབྱོན་མི་ཆོག ང་རྒྱལ་པོའི་ཤ་ཟོས་གཅེས་དྲིན་ལན ཁྱེད་སྟག་
ཐུལ་ཡོངས་ཀྱིས་རན་ལེ་འགི དགྲ་ནག་པོ་ཕ་ཆུས་འཕྲོག་བྱེད་ལ
དཔའ་སུས་ཐོན་རྒྱལ་པོས་ལྟད་མོ་བལྟ ངས་མ་བརྟེན་རང་འཁོར་
བོན་ལྷ་དངཿ དཔུང་གྲོགས་ཐེའུ་རང་སྡེ་དགུ་འཁོརཿ འདྲེ་དམག་བྱེ་
བ་འབུམ་ཕྲག་བཅསཿ ཁྱེད་བདུད་དམག་ཡོངས་ལ་ཁ་མགོན་ཡོད
ལྷ་འབོད་དང་ཕྲིན་བཅོལ་ རེ་ལྟོས་ གཟོབ༔ དགྲ་ འདུལ་ རོགས་ཅི་
བསམ་འགྲུབ་ངེས་ཡིན༔ གླུ་གོཌ མགོ༴ ཅེས་གསུངས་ནས་རྒྱལ་བློན་
ཡོངས་ཀྱིས་གླིང་ལ་འདུན་མ་མི་གཏམ་ཡ་འཛིན་འཐབ་ཆུས་དམག་
འགྲོ་བར་ཐག་བཅད་ནས་ཀྱིས་སོ ཉི་མ་དེའི་ཕྱིར་ནང་ནས་བྱང་བློན་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དཔའ་བོས་ཡང་བློན་སྟག་ཐུལ་སོ་གཅིག་པོའི་ལས་དམག་ཁྲི་ཕྲག་རེ་
ཁྲིད་ནས་གཡུ་ཐང་སྤང་ལྗོངས་རིང་མོར་དམག་འདུས་བྱསཿ བྱང་བློན་
དཔའ་བོས་གོ་རྩིས་བླངསཿ གོ་མཚོན་སོགས་མེད་པ་རྣམས་ལ་རྒྱལ་
པོའི་གོ་མཛོད་ནས་གོ་མཚོན་ལག་ཆ་གང་མཁོ་ཀུན་ལ་གཏད་ནས་
རྒྱལ་བློན་འཁོར་བཅས་ཀྱིས་ཤ་ཆང་གི་སྟོན་མོ་བྱས་ནས་བསྡདཿ ཉི་
མ་དེའི་ཕྱིར་ནང་བརཿ མུ་སྟེགས་ཟ་བྱེད་དངོས་སྤྲུལ་བ༔ བྱང་བློན་
བྲག་ནག་ཐོད་རྒྱལ་ གྱིསཿ གསོལ་ དཔོན་ གཡུང་ དྲུང་ མེ་ ལྷ་ དེས
བདུད་རྟ་བྱ་ནག་རླུང་གཤོག་ལཿ གསེར་སྲབ་སྦྲུལ་ཆུན་མགུལ་ཕྲེང་
བཞག བལ་སྟན་ཤ་འབོལ་ཁྲག་རིས་སྟེངཿ གསེར་སྒ་བདུད་ཀྱི་བླ་
རྫོང་བསྟ5 གོང་གློ་རྨེད་གསུམ་ཤད་ཐག་ཡོབ༔ སྦྲུལ་ཆུན་ལྕགས་
ཆབ་ གསེར་ ཕོག་བརྒྱན༔ སྒ་ ཁེབས་མོན་གྲུབ་ ས་ གདན་ འཕངསཿ
གཡི་ཐུལ་གོས་སྔོན་སྟག་སྐོར་སྟེང༔ ཁྲབ་ནག་གསེར་ཚག་དུག་རྫོང་
གྱོན༔ སྐ་རགས་སྦྲུལ་མདུད་ལྕགས་ཆབ་བརཿ ཐེའུ་གྲི་རླུང་སྔོན་རེག་
གཅོད་དྲངསཿ གཡས་སྟག་རལ་ཤ་རིས་བྲག་རྫོང་ནངཿ རེག་ཕུང་
ལྕགས་ མདའ་ བརྒྱད་ཅུས་ བཀངཿ གཡོན་ གཟིག་ ཤུབས་ཁྲག་རིས་
སྤྲིན་རྫོང་ནངཿ བཙན་གཞུ་གློག་དམར་འཁྱུག་ལྡེམ་བཞག གློ་དགྲ་
སྟར་མུ་སྟེགས་སྙིང་ནོར་ལཿ སོ་ཤུབས་ཟི་ནག་དཔའ་ལུང་ལྕགས
གསེར་གའུ་མུ་སྟེགས་གསས་འཁོར་ནང༔ དབང་ཕྱུག་སྲོག་འཁོར་བླ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
རྡོ་དངཿ དགའ་རབ་ཤངས་མཚལ་དབུ་ལོ་བཞག མགོ་ལྕགས་རྨོག་
སྲིན་ཞལ་རྩེ་གསུམ་ལཿ མུ་སྟེགས་རི་དར་བཅུ་གསུམ་བཙུགསཿ རྐང་
ལྕགས་ལྷམ་དུག་སྦྲུལ་རང་འཁོར་ལཿ སྦྲུལ་ཐག་གསེར་དངུལ་ཉ་ཆབ་
སྒྲོག ལག་ལྕགས་མདུང་བདུད་ཀྱི་རུ་མཚོན་ལཿ མུ་སྟེགས་མེ་དར་
དམར་པོ་འཕྱརཿ ནག་ཚུབས་སེ་བདུད་རྟ་ཆིབས་ནས་ཕེབསཿ ཡང་
རྩང་རུང་སྟག་ཐུལ་གོང་དཔལ་དེསཿ གཟའ་རྟ་ཁྲ་བོ་དུག་གདོང་ལ
སྲབ་འཇོག་སྒ་སྟོད་གོང་གློ་རྨེད ཤད་ཐག་ཉམས་སྒྲོག་ས་ གདན་
འཕངས ཝ་ཐུལ་གོས་སྨུག་གཟིག་སྐོར་སྟེརཿ ཁྲབ་ནག་གཡུ་ཚོམ་
སྤྲིན་རྫོང་གྱོན སྐ་རགས་ལྕགས་ཆབ་བས་གྲི་དྲངསཿ གཡས་སྟག་
རལ་ལྕགས་མདའ་ལྔ་བཅུས་བཀངཿ གཡོན་གཟིག་ཤུབས་རྭ་གཞུ་
ལྡེམ་དྲུག་ བཞག གློ་དུག་སྟར་ སོ་ཤུབས་ དཔའ་ལུང་ལྕགསཿ སྐེ་
དངུལ་གའུ་བོན་སྲུང་རྫས་དགུས་བཀངཿ མགོ་ལྕགས་རྨོག་རུ་དར་
བཅུ་གསུམ་བཙུགསཿ རྐང་ལྕགས་ལྷམ་སྦྲུལ་ཐག་གསེར་ཆབ་སྒྲོགསཿ
ལག་ལྕགས་མདུང་བཙན་གྱི་རུ་མཚོན་འཕྱརཿ སྔོ་ཚུབས་སེ་གཟའ་རྟ་
ཞོན་ནས་ཆསཿ ཡང་རྩང་རུང་ སྟག་ཐུལ་ ཚེ་ འཛིན་དེསཿ རྒྱ་རྟ་ ཆུ་
འཕུར་ནག་བཀྲ་ལཿ སྲབ་འཇོག་ སྒ་ སྟོད་ གོང་གློ་རྨེད༔ ཤ་ཐག་
ཉམས་སྒྲོག་ས་གདན་འཕངསཿ གོང་ཐུལ་གོས་སེར་སྲམ་སྐོར་སྟེང
ཁྲབ་ནག་བསེ་ཚལ་མེ་རྫོང་གྱོན སྐ་རགས་ལྕགས་ཆབ་ཀོང་གི་དྲངས



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གཡས་ སྟག་ རལ་ ལྕགས་ མདའ་ལྔ་ བཅུས་ བཀལཿ གཡོན་ གཟིག་
ཤུབས་རྭ་གཞུ་དུག་འགྱུར་བཞག གློ་གབ་སྟར་སོ་ཤུབས་གོ་ ལུང་
ལྕགསཿ སྐེ་གསེར་གའུ་ཆབ་དམར་རྫས་དགུས་བཀངཿ མགོ་
རྨོག་ནག་རུ་དར་བཅུ་གསུམ་བཙུགསཿ རྐང་ལྕགས་ལྷམ་སྦྲུལ་
མདུད་ལྕགས་ཆབ་སྒྲོག ལག་ལྕགས་མདུང་ཆབ་དམར་རུ་མཚོན་
འཕྱརཿ ནག་ཚུབས་སེ་རྒྱ་རྟ་ཞོན་ནས་ཆསཿ ཡང་རྩང་རོང་སྟག་ཐུལ་
གཡུང་དྲུང་དེསཿ གཡུ་རྟ་འགྲོས་མ་ཐང་འཕུར་ལཿ སྲབ་འཇོག་ས་
སྟོད་གོང་ རྨེད༔ ཤ་ཐག་མཉམ་སྒྲོག་ས་གདན་འཕངསཿ སྦྱང་ཐུལ་གོ་
ཁྲབ་སྟག་སྐོར་སྟེངཿ ཁྲབ་ནག་དུག་ཚེམ་གསེར་རྫོང་གྱོན སྐ་རགས་
ལྕགས་ཆབ་བཙན་ གྲི་དྲངསཿ གཡས་སྟག་རལ་ལྕགས་མདའ་ལྔ་
བཅུས་བཀངཿ གཡོན་གཟིག་ཤུབས་རྭ་གཞུ་འབྲུག་ངུར་བཞག བློ་
ཧབ་སྟར་སོ་ཤུབས་གོ་ལུང་ལྕགསཿ སྐེ་གསེར་གའུ་མུ་སྟེགས་སྲུང་
དགུའི་བཀངཿ མགོ་ལྕགས་རྨོག་རུ་དར་བཅུ་གསུམ་བཙུགསཿ རྐང་
ལྕགས་ལྷམ་སྦྲུལ་ཐག་ཞྭ་ཆབ་སྒྲོག ལག་ལྕགས་མདུང་བཙན་དར་
དམར་པོ་འཕྱརཿ སེར་ཚུབས་སེ་གཡུ་རྟ་ཞོན་ནས་ཆས ཡང་ཅུང་
རོང་སྟག་ཐུལ་དཔལ་ལི་དེསཿ གསེར་རྟ་བྱ་འཕུར་ཐང་ཡེར་ལཿ སྲབ་
འཇོག་སྒ་སྟོད་གོང་གློ་རྨེད༔ ཤད་ཐག་མཉམ་སྒྲོག་ས་གདན་འཕངསཿ
གཡི་ཐུལ་ས་རིས་གཟིག་སྐོར་སྟེང༔ ཁྲབ་ནག་དངུལ་ཚེམ་སྤྲིན་རྫོང་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གྱོན སྐ་ རགས་ལྕགས་ ཆབ་བདུད་ གྲི་དྲངསཿ གཡས་ སྟག་རལ་
ལྕགས་མདའ་ལྔ་བཅུས་ བཀངཿ གཡོན་གཟིག་ཤུབས་ རྭ་ གཞུ་ ས་
འདར་བཞག གློ་ཧབ་སྟར་སོ་ཤུབས་གོ་ལུང་ལྕགསཿ སྐེ་དངུལ་གའུ་
ཆབ་ནག་སྲུང་དགུའི་བཀངཿ མགོ་རྨོག་དཀར་རུ་དར་བཅུ་གསུམ་
བཙུགསཿ རྐང་ ལྕགས་ ལྷམ་ འཇའ་ ཐག་ གསེར་ ཆབ་ སྒྲོག ལག་
ལྕགས་མདུང་བོན་དར་དཀར་པོ་འཕྱརཿ དཀར་ཆེམས་སེ་གསེར་རྟ་
ཞོན་ནས་ཆསཿ ཡང་རྩང་རོང་སྟག་ཐུལ་ནོར་བུ་དེསཿ ཤར་རྟ་འབྲུག་
སྔོན་ཐང་འཆམ་རཿ སྲབ་འཇོག་སྒ་སྟོད་གོང་གློ་རྨེད ཤད་ཐག་
མཉམ་སྒྲོག་ས་གདན་འཕངསཿ ཝ་ཐུལ་གོས་ནག་གཟིག་སྐོར་སྟེང
ཁྲབ་ནག་ཟངས་ཚེམ་མེ་འབར་གྱོན༔ སྐ་རགས་ལྕགས་ཆབ་ཞིང་གྲི་
དྲངསཿ གཡས་སྟག་རལ་ལྕགས་མདའ་ལྔ་བཅུས་བཀངཿ གཡོན་
གཟིག་ཤུབས་རྭ་གཞུ་གནམ་འཕར་བཞག གློ་འགོང་སྟར་སོ་ཤུབས་
གོ་ལུང་ལྕགསཿ སྐེ་དངུལ་གའུ་ཆབ་དཀར་སྲུང་དགུས་བཀངཿ མགོ་
རྨོག་དམར་རུ་དར་བཅུ་གསུམ་བཙུགསཿ རྐང་ལྕགས་ལྷམ་གསེར་
སྦྲུལ་ཞྭ་ ཆབ་ སྒྲོག ལག་ ལྕགས་མདུང་སྤྲིན་དར་སེར་པོ་འཕྱར༔
འཚུབ་འུར་ལང་ཤར་རྟ་ཞོན་ནས་ཆསཿ ཡང་རྩང་རོང་སྟག་ཐུལ་གཟི་
འབུམ་དེསཿ གཡུ་རྟ་ལྕོང་ནག་འཕུར་ཤེས་ལཿ སྲབ་འཇོག་སྒ་སྟོད་
གོང་གློ་རྨེད༔ ཤད་ཐག་མཉམ་སྒྲོག་ས་གདན་འཕངསཿ གཡི་ཚར་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གོས་དམར་གཟིག་སྐོར་སྟེང༔ ཁྲབ་ནག་གཡུ་ཚེམ་སྤྲིན་སྔོན་གྱོན༔ སྐ་
རགས་ལྕགས་ཆབ་རྒྱ་གྲི་དྲངསཿ གཡས་སྟག་རལ་ལྕགས་མདའ་ལྔ་
བཅུས་བཀངཿ གཡོན་གཟིག་ཤུབས་རྭ་གཞུ་གློག་འཁྱུག་བཞག གློ་
གབ་སྟར་སོ་ཤུབས་གོ་ལུང་ལྕགསཿ སྐེ་གསེར་གའུ་བོན་སྲུང་རྫས་
དགུས་བཀངཿ མགོ་རྨོག་ནག་རུ་དར་བཅུ་གསུམ་བཙུགས རྐང་
ལྕགས་ལྷམ་སྦྲུལ་མདུད་དངུལ་ཆབ་སྒྲོག ལག་ལྕགས་མདུང་གཡུ་
དར་སྔོན་པོ་འཕྱརཿ སྔོ་ཚུབས་སེ་གཡུ་རྟ་ཞོན་ནས་ཆས ཡང་ཅུང་
རོང་སྟག་ཐུལ་དོམ་ཐར་དེསཿ གྱི་ལིང་མགོ་རོ་ཐང་འཕུར་ལཿ སྲབ་
འཇོག་སྒ་སྟོད་གོང་གློ་རྨེམཿ ཤད་ཐག་མཉམ་སྒྲོག་ས་གདན་འཕངས
གཡི་ཐུལ་ས་འཁྱིལ་སྲམ་སྐོར་སྟེངཿ ཁྲབ་ནག་གསེར་གྱི་སྤྲིན་རྫོང་
གྱོན༔ སྐ་རགས་ལྕགས་ཆབ་གློ་གྲི་དྲངསཿ གཡས་སྟག་རལ་ལྕགས་
མདའ་ལྔ་བཅུས་བཀང༔ གཡོན་གཟིག་ཤུབས་རྭ་གཞུ་ས་འདར་བཞག
གློ་ཧབ་སྟར་སོ་ཤུབས་གོ་ལུང་ལྕགསཿ སྐེ་དངུལ་གའུ་ཆབ་ཁྲའི་སྲུང་
དགུའི་བཀངཿ མགོ་རྨོག་དམར་རུ་དར་བཅུ་གསུམ་བཙུགསཿ རྐང་
ལྕགས་ལྷམ་སྦྲུལ་ཐག་ལྕགས་ཆབ་སྒྲོག ལག་ལྕགས་མདུང་བདུད་
དམག་རུ་མཚོན་འཕྱརཿ འཚུབ་ལང་ངེ་གྱི་ལིང་ཞོན་ནས་ཆསཿ དེ་
སོགས་སྟག་ཐུལ་སོ་གསུམ་པོའི སྲབ་འཇོག་སྒ་སྟོད་གོང་རྨེད་མཉམ
ལུས་གོ་གྱོན་འཁོར་གསུམ་ཆས་ཚད་ལྡན བདུད་ལས་དམག་ཁྲི་ཕྲག་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སོ་གཅིག་བཅསཿ དཔའ་འཇིགས་རྔམ་སེར་སྤྲིན་ཆས་འདྲ་ལེ འདྲེ་
ཐེའུ་རང་འབྱུང་པོའི་སྲོ་སྒྲ་དངཿ འགོང་དགུའི་བཤུད་གླུ་བསྲོ་སྒྲས་
བཀང༔ དཔུང་གྲོགས་ནག་ཕྱོགས་དུ་མས་བྱསཿ ནག་བང་བང་འཚུབ་
འུར་འཁྲིག་བཞིན་འོང༔ རྩང་རྔ་གདོང་ལམ་ཁ་མདོ་མན རྒེག་སྟོད་
ཁྱ་ལུང་ཡན་ཆད་སྒརཿ དམག་གུར་རྩིས་རྩིས་གྲངས་མེད་དཀྱིལ
བྱང་ བློན་ བྲག་ནག་ གཟིམ་གུར་ཕུབཿ ཁྲི་བཤམ་ གདན་བཞུགས་
ཐམས་ཅད་བསྡད༔ ཨོྃ༔ ཡང་ཉི་མ་དེའི་སྔར་ཉིན་གསེར་ཉི་འབུམ་
རྒྱལ་པོའི་འབྲོག་ལྷ་སྡེ་ཤོག་ཆེན་བརྒྱ་བཅུའི་ནངཿ བློན་དཔའ་ཐུལ་
འགྲན་མེད་རྩ་གཅིག་ལྷ་དམག་ཁྲི་ཕྲག་རེ་ཁྲིད་ནས་གསེར་རྒོད་མ་
ཐང་ལ་དམག་མཉམ་དུ་འཚོགསཿ ཉི་འབུམ་སྲས་ཆུང་ འབྲུག་ སྒྲ་
དཔའ་བོས་གོ་རྩིས་བླངས༔ རྒྱལ་བློན་འཁོར་བཅས་ཕན་ཚུན་ལ་
གསེར་དངུལ་གྱི་ཚན་གྲངས་དང་མགྲོན་ཁ་ཇ་ཆང་སྐྱིད་སྟོན་མོ་བཞག
དགྲ་འདུལ་ཚུལ་སོགས་བཀའ་གྲོས་ཞིབ་ཏུ་བྱས་ནས་བཞུགསཿ ཡང་
ཉི་ འབུམ་ བློན་ཆེན་གསེར་རོང་སྡེ་ འབུམ་ཚོའི་དམག་དཔོན་རྗེས་
དཀར་པདྨ་བསྟན་འཛིན་གྱི་རོང་སྡེ་ནངཿ བློན་སྟོང་དམུ་སྤྱང་སོགས་
འགྲན་མེད་དཔའ་ཐུལ་བཅུས་ལྷ་དམག་ཁྲི་རེ་ཁྲིད་ནས་ཙ་མདོ་རྒྱ་
མིས་མན་ཆད་བར་དམག་འདུས་ནས་བྱསཿ སྟོང་དཔོན་འཆི་མེད་
སྟོབས་ལྡན་གྱིས་འདུ་དཔོན་བྱས་ནས་གོ་རྩིས་བླངསཿ དཔོན་བློན་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འཁོར་བཅས་ཕན་ཚུན་ལ་སྟག་གཟིག་ཚན་གྲངས་མགྲོན་ཁ་འབུམ་
གནང་དང་ཇ་ཆང་སྐྱིད་ཀྱི་སྟོན་མོ་མཛདཿ ཞལ་འཛོམས་གསུང་གླེང་
དང་དགྲ་འདུལ་ཚུལ་སོགས་བཀའ་གྲོས་ཞིབ་ཏུ་བྱས་ནས་བཞུགསཿ
ཉི་མ་དེའི་ཕྱིར་ནང་པརཿ གསེར་ཉི་འབུམ་རྒྱལ་པོའི་སྲས་པོ་ནི
འབྲུག་སྒྲ་དགུང་ལོ་བདུན་པ་དེསཿ གྱི་ལིང་གཡུ་རི་འཕུར་ཤེས་ལ
གསེར་སྲབ་དངུལ་དཀར་སྟོང་བཀྲ་བཞག བལ་སྟན་གོ་ཟི་འཇའ་
རིས་སྟེངཿ གསེར་སྒ་རིན་ཆེན་མཐོང་མཛེས་བསྟརཿ སྒ་ཁེབས་བལ་
བོའི་ས་གདན་འཕངསཿ གཡི་ཚར་ས་ལམ་སྟག་སྒོར་སྟེངཿ དངུལ་
ཁྲབ་གསེར་ཚེམ་ལྷ་རྫོང་མནབས་ནསཿ སྐ་རགས་གསེར་ཐག་གཡུ་
ཆབ་བརཿ རལ་གྲི་མེ་རི་རྩེ་ འབར་དྲངསཿ གཡས་ སྟག་རལ་མེ་
འབྲུག་འཁྱིལ་འདྲའི་ནངཿ དགྲ་འདུལ་གསེར་མདའ་བརྒྱ་ཅུས་བཀང༔
གཡོན་གཟིག་ཤུབས་གློག་ཞགས་འཁྱིལ་འདྲའི་ནངཿ བདུད་འདུལ་
ལྕགས་གཞུ་ཐོག་འགྱུར་བཞལཿ གློ་དགྲ་སྟར་སྲིན་པོའི་ཀླད་འགེམ་ལ
སོ་ཤུབས་གོ་ཤེལ་ དཔའ་ ལུང་ དངུལ མགུལ་ གསེར་ གའུ་གཡུའི་
འབྲུག་ཚངས་ནསཿ ཨོ་རྒྱན་ཚེ་མདུད་ཚེ་རྫས་དང མཚོ་རྒྱལ་དབུ་ལོ་
ན་བཟའ་བཞག དབུ་དངུལ་རྨོག་གསེར་རིས་རྩེ་གསུམ་ལ ལྷ་
དམག་བྱེ་བའི་རྟེན་རྫོང་ནི༔ རྒྱལ་མཚན་བ་དན་བཅུ་གསུམ་བཙུགས
ཞབས་ལྕགས་ལྷམ་ས་རིས་རང་འཁོར་ལཿ གསེར་དངུལ་ལས་གྲུབ་ཞྭ་
100



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཆབ་སྒྲོག རུམ་དགྲ་འཛིན་གསེར་ཞགས་འཁྱིལ་བརྒྱ་བཅུག ཕྱག་
དཔའ་མདུང་ལྷ་ཡི་རུ་མཚོན་ལཿ མགོན་དམག་བརྟེན་དར་མེ་རི་
འཕྱརཿ སེར་ཆེམས་སེ་གསེར་རི་ཞོག་ཞོག་ཕེབསཿ ཡང་དགྲ་བླ་དོན་
འགྲུབ་རྒོད་པོ་དེསཿ ལྷ་རྟ་ཀ་མ་སྨུག་འཆམས་ལཿ སྲབ་འཇོག་སྒ་
སྟོད་ ས་ གདན་འཕངས གཡི་ཐུལ་ གོས་དམར་ གཟིག་སྐོར་སྟེང
གཡུ་ཁྲབ་གསེར་ཚེམ་ལྷ་རྫས་མནབསཿ སྐ་རགས་གསེར་ཆབ་རལ་
གྲི་དྲངསཿ གཡས་སྟག་རལ་གསེར་མདའ་བརྒྱ་ཅུས་བཀངཿ གཡོན་
གཟིག་ཤུབས་རྭ་གཞུ་ཐོག་འབེབས་བཞག གློ་དགྲ་སྟར་སོ་ཤུབས་
གོ་ལུང་གསེརཿ མགུལ་གསེར་གའུ་ཨོ་རྒྱན་ཚེ་མདུད་དངཿ བཻ་རོའི་
ཕྱག་གྲུབ་ ཨོ་རྒྱན་མགོན་ སྐུ་བཞག དབུ་ གཡུ་ རྨོག་ རི་ དར་བཅུ་
གསུམ་བཙུགསཿ རུམ་དགྲ་འཆིང་གཡུ་ཞགས་འཁྱིལ་བརྒྱ་བཅུག
ཞབས་ལྕགས་ལྷམ་གསེར་ཐག་དངུལ་ཆབ་སྒྲོག ཕྱག་ལྕགས་མདུང་
གཉན་གྱི་རུ་མཚོན་འཕྱརཿ སྔོ་ཆེམས་སེ་གཡུ་རི་ཞོག་ཞོག་ཕེབས
ཡང་ཝ་ཤུལ་བསོད་ནམས་སྐལ་ལྡན་དེསཿ གཡུ་རྟ་གྱི་ལིང་སྤྲིན་ཡེར་
ལ སྲབ་འཇོག་སྒ་སྟོད་ས་གདན་འཕངསཿ གཡི་ཚར་ས་ལམ་སྲམ་
སྐོར་སྟེངཿ ལྕགས་ཁྲབ་གསེར་ཚེམ་གཉན་རྫོང་མནབསཿ སྐ་རགས་
དངུལ་ཆབ་རལ་གྲི་དྲངསཿ གཡས་སྟག་རལ་ལྕགས་མདའ་བརྒྱ་ཅུས་
བཀསཿ གཡོན་གཟིག་ཤུབས་རྭ་གཞུ་གློག་འཁྱུག་བཞག གློ་དགྲ་
101



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྟར་སོ་ཤུབས་གོ་ལུང་དངུལ མགུལ་དངུལ་གའུ་ཨོ་རྒྱན་བྱང་སེམས་
དང༔ མཚོ་རྒྱལ་རཀྟ་དབུ་ལོ་བཞག དབུ་ལྕགས་རྨོག་རུ་དར་བཅུ་
གསུམ་བཙུགསཿ ཞབས་ལྕགས་ལྷམ་དངུལ་སྐུད་གསེར་ཆབ་སྒྲོག
རུམ་དགྲ་འཛིན་དངུལ་ཞགས་འཁྲིལ་བརྒྱ་བཅུག ཕྱག་ལྕགས་མདུང་
དགྲ་བླའི་རུ་མཚོན་འཕྱརཿ ཁྲ་ཆེམས་སེ་ལྕགས་རི་ཞོག་ཞོག་ཕེབས
ཡང་ཆོས་སྐོར་ལྷ་བཙན་ནོར་བུ་དེསཿ ཤར་རྟ་སྤྲིན་དམར་རླུང་གཤོག་
ལཿ སྲབ་འཇོག་སྒ་སྟོད་ས་གདན་འཕངསཿ གཡི་ཐུལ་གོས་ནག་སྟག་
སྐོར་སྟེངཿ གསེར་ཁྲབ་གཡུ་ཚེམ་ཀླུ་རྫོང་མནབསཿ སྐ་རགས་གསེར་
ཆབ་རལ་གྲི་དྲངསཿ གཡས་སྟག་རལ་ལྕགས་མདའ་བརྒྱ་ཅུས་བཀང
གཡོན་གཟིག་ཤུབས་རྭ་གཞུ་འབྲུག་ལྡིར་བཞག༔ གློ་དགྲ་སྟར་སོ་
ཤུབས་གོ་ལུང་གསེརཿ མགུལ་གསེར་གའུ་པདྨའི་ཚེ་མདུད་དངཿ བེ་
རོའི་ཕྱག་འཕྲེང་དབུ་ལོ་བཞག དབུ་གསེར་རྨོག་རུ་དར་བཅུ་གསུམ་
བཙུགསཿ ཞབས་ལྕགས་ལྷམ་གསེར་ཐག་དངུལ་ཆབ་སྒྲོག རུམ་
དགྲ་འཆིང་ཤེལ་ཞགས་འཁྱིལ་བརྒྱ་བཅུག ཕྱག་མདའ་མདུང་ལྷ་ཡི་
རུ་མཚོན་འཕྱརཿ འོད་ཆེམས་སེ་གཡུ་སྤྲིན་ཞོག་ཞོག་ཕེབསཿ ཡང་ཨ་
སྐྱབས་གསེར་ལྷ་དབང་རྒྱལ་དེསཿ གསེར་རྟ་ཤེལ་རི་གནམ་འཕུར་ལ
སྲབ་འཇོག་སྒ་བསྟད་ས་གདན་འཕངསཿ གཡི་ཐུལ་གོས་སྨུག་གཟིག་
སྐོར་སྟེང གཡུ་ ཁྲབ་གསེར་ཚེམ་ གཉན་རྫོང་མནབསཿ སྐ་རགས་
102



-
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དངུལ་ཆབ་རལ་གྲི་དྲངསཿ གཡས་སྟག་རལ་གསེར་མདའ་བརྒྱ་ཅུས་
བཀངཿ གཡོན་གཟིག་ཤུབས་ལྕགས་གཞུ་ས་འདར་བཞག གློ་དགྲ་
སྟར་སོ་ཤུབས་གོ་ལུང་དངུལཿ མགུལ་དངུལ་གའུ་མཁན་སློབ་ཆོས་
གསུམ་གྱི༔ ན་བཟའ་དབུ་ལྗོན་ཚེ་རྫས་བཞག དབུ་གཡུ་རྨོག་རུ་དར་
བཅུ་གསུམ་བཙུགསཿ ཞབས་ལྕགས་ལྷམ་དངུལ་སྐུད་གསེར་ཆབ་
སྒྲོག རུམ་དགྲ་འཛིན་དངུལ་ཞགས་འཁྱིལ་བརྒྱ་བཅུག ཕྱག་
ལྕགས་མདུང་གཉན་དམག་རུ་མཚོན་འཕྱརཿ འོད་ཆེམས་སེ་ཤེལ་རི་
ཞོག་ཞོག་ཕེབསཿ ཡང་ཎི་ཟོག་ལྷ་ཆེན་དཔའ་བོ་དེསཿ གཉན་རྟ་ཁྱུང་
གཤོག་གནམ་འཆམ་ལཿ སྲབ་འཇོག་སྒ་བསྟད་ས་གདན་འཕངསཿ
གཡི་ཐུལ་ཟ་འོག་སྲམ་སྐོར་སྟེངཿ དངུལ་ཁྲབ་གསེར་ཚེམ་ལྷ་རྫོང་
མནབསཿ སྐ་རགས་གཡུ་ཆབ་རལ་གྲི་དྲངསཿ གཡས་སྟག་རལ་ལི་
མདའ་བརྒྱ་ཅུས་བཀངཿ གཡོན་གཟིག་ཤུབས་ རྭ་ གཞུ་ ལྡེམ་དྲུག་
བཞག གློ་དགྲ་སྟར་སོ་ཤུབས་གོ་ལུང་དངུལཿ མགུལ་གསེར་གའུ་
ཨོ་རྒྱན་ཚེ་མདུད་དངཿ ལྷ་ལྕམ་ཚེ་དར་དབུ་ལོ་བཞག དབུ་རྨོག་
དཀར་རུ་དར་བཅུ་གསུམ་བཙུགསཿ ཞབས་ལྕགས་ལྷམ་དངུལ་ཐག་
གསེར་ཆབ་སྒྲོག རུམ་དགྲ་འཆིང་དུང་ཞགས་འཁྱིལ་བརྒྱ་བཅུག
ཕྱག་ལྕགས་མདུང་ཀླུའི་རུ་མཚོན་འཕྱརཿ དཀར་པོ་དངུལ་རི་ཞོག་
ཞོག་ཕེབསཿ ཡང་ཨ་བོ་རྟ་མགྲིན་ཡ་མེད་དེསཿ དུང་རྟ་གཡུ་སྔོན་ལྷ་
103



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འཆམ་ལཿ སྲབ་འཇོག་སྒ་བསྟད་ས་གདན་འཕངསཿ གཡི་ཐུལ་ས་
ལམ་སྟག་སྐོར་སྟེངཿ གསེར་ཁྲབ་གཡུ་ཚེམ་གཉན་རྫོང་མནབསཿ སྐེ་
རགས་དངུལ་ཆབ་རལ་གྲི་དྲངས༔ གཡས་སྟག་རལ་ལྕགས་མདའ་
བརྒྱ་ཅུས་ བཀལཿ གཡོན་གཟིག་ཤུབས་ ལྕགས་ གཞུ་ གློག་ འཁྱུག་
བཞག གློ་དགྲ་སྟར་སོ་ཤུབས་གོ་ལུང་གསེརཿ མགུལ་དངུལ་གའུ་
པདྨའི་ཚེ་མདུད་དང༔ མཚོ་རྒྱལ་ནབ་བཟའ་ཕྱག་ཕྲེང་བཞག དབུ་
གསེར་རྨོག་རུ་དར་བཅུ་གསུམ་བཙུགསཿ ཞབས་ལྕགས་ལྷམ་གཡུ་
སྐུད་གསེར་ཆབ་སྒྲོག རུམ་དགྲ་འཛིན་ལྕགས་ཞགས་འཁྱིལ་བརྒྱ་
བཅུག ཕྱག་ལྕགས་མདུང་དགྲ་བླའི་རུ་མཚོན་འཕྱརཿ རྔམ་ཆེམས་
སེ་མེ་རི་ཞོག་ཞོག་ཕེབསཿ དེ་སོགས་དཔའ་ཐུལ་རྩ་གཅིག་གི ལྷ་
དམག་ ཁྲི་ ཕྲག་ རེ་ རེ་ ཁྲིད༔ དམག་ ཕྱེད་ སྔོན་ ཕེབས་ དམག་ ཕྱེད་
འཚམསཿ གྲུབ་ཆེན་ཉི་འབུམ་ཁྲི་ནས་བཞེངས༔ ན་བཟའ་སྐུ་ཆས་
ཆོས་བདུན་བརྒྱན༔ གསོལ་དཔོན་ཀུན་བཟང་རྣམ་རྒྱལ་དེསཿ ཆིབས་
རྟར་སྲབ་འཇོག་སྒ་ཆས་བསྟད ཁོང་ཉི་འབུམ་རྟ་ལ་ཆིབས་པའི་ཚེ
མགོན་ལྷ་དམག་བྱེ་བའི་དཔུང་གྲོགས་དངཿ དཀར་ཕྱོགས་སྡེ་བརྒྱད་
དམག་དཔུང་བཅསཿ ཀྭི་བསྲོ་ཆ་སྒྲའི་གནམ་ས་གངཿ གཡུའི་བྱང་
བློན་འདུལ་བའི་ལྷ་དམག་ཆསཿ གསེར་རི་ལ་ཉི་འོད་ཕོག་འདྲ་ལེ
ལྷ་དམག་ཁྲ་མོ་སྒང་ལམ་ནས་བྱོན༔ ཡང་རོང་སྡེ་འབུམ་ཚོའི་དམག་
i04



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དཔོན་ནི༔ གསེར་ཀྱིབ་རི་ལྷ་ཡི་རྫོང་དྲུག་ནསཿ བློན་ཆེན་པདྨ་བསྟན་
འཛིན་དེསཿ ལྷ་རྟ་ཁྱུང་གཤོག་ལྡེམ་འཕུར་ལ གསེར་སྲབ་ཟླ་བ་སྟོང་
ཤར་བཞག བལ་སྟན་གསེར་འབོལ་འཇའ་རིས་སྟེངཿ གསེར་སྒ་ཉི་
རྫོང་འོད་འཁྱིལ་བསྟརཿ སྒ་ཁེབས་རྒྱ་ནག་ས་གདན་འཕངསཿ གཡི་
ཐུལ་གོས་དམར་སྟག་སྐོར་སྟེངཿ གཡུ་ཁྲབ་གསེར་ཚེམ་གཉན་རྫོང་
མནབསཿ སྐ་རགས་དངུལ་སྐུད་གཡུ་ཆབ་བརཿ རལ་གྲི་མེ་ཟི་
རེག་ གཅོད་དྲངསཿ གཡས་ སྟག་རལ་ལྷ་དམག་འབུམ་ རྫོང་ནང
དགྲ་འདུལ་ལྕགས་མདའ་བརྒྱ་ཅུས་བཀངཿ གཡོན་གཟིག་ཤུབས་ཀླུ་
དམག་འབུམ་རྫོང་ནངཿ བདུད་འདུལ་ལྕགས་ གཞུ་ ཐོག་ འབེབས་
བཞག གློ་དགྲ་སྟར་རྒྱ་འདྲེ་སྲོག་ཟན་ལ སོ་ཤུབས་ཟི་ནག་དཔའ་
ལུང་གསེརཿ མགུལ་གསེར་གའུ་རྟགས་བརྒྱད་ཁང་མཛེས་ནངཿ ཨོ་
རྒྱན་ཚེ་མདུད་དབུ་ལོ་དངཿ བལ་མོ་སིདྡྷིའི་སྒྲུབ་རྫས་བཞག དབུ་
གཡུ་རྨོག་གསེར་རིས་རྩེ་གསུམ་ལཿ དགྲ་བླའི་རུ་དར་བཅུ་གསུམ་
བཙུགསཿ ཞབས་ལྕགས་ལྷམ་བྲག་རི་པད་འཁོར་ལཿ གསེར་སྐུད་
འཇའ་རིས་དངུལ་ཆབ་སྒྲོག རུམ་དགྲ་འཛིན་གསེར་ཞགས་འཁྱིལ་
བརྒྱ་བཅུག ཕྱག་ལྕགས་མདུང་མགོན་དམག་རུ་མཚོན་ལཿ དགྲ་
བླའི་རྟེན་དར་སྔོན་པོ་འཕྱརཿ ལྗང་ཆེམ་ཆེམ་གཡུ་རི་ཞོག་ཞོག་ཕེབས
ཡང་སྟོང་དཔོན་འཆི་མེད་སྟོབས་ལྡན་དེསཿ གྱི་ལིང་ཆུ་རིས་ སྤྲིན་
105



་་
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འཆམ་ལ སྲབ་འཇོག་སྒ་བསྟད་ས་གདན་འཕངསཿ གཡི་ཐུལ་གོས་
ནག་གཟིག་སྐོར་སྟེང དངུལ་ ཁྲབ་གསེར་ཚེམ་སྤྲིན་རྫོང་མནབསཿ
སྐ་རགས་དངུལ་ཆབ་རལ་གྲི་དྲངསཿ གཡས་སྟག་རལ་ལྕགས་མདའ་
བརྒྱ་བཅུས་བཀང༔ གཡོན་གཟིག་ཤུབས་རྭ་གཞུ་གློག་དམར་བཞག
གློ་དགྲ་སྟར་སོ་ཤུབས་གོ་ལུང་དངུལ མགུལ་དངུལ་གའུ་པདྨའི་ཚེ་
མདུད་དངཿ གྲུབ་ཆེན་བརྒྱ་བཅུའི་ཚེ་རྫས་བཞག དབུ་རྨོག་དཀར་རུ་
དར་བཅུ་གསུམ་བཙུགསཿ ཞབས་ལྕགས་ལྷམ་གཡུ་སྐུད་དངུལ་ཆབ་
སྒྲོག རུམ་དགྲ་འཆིང་འབྲོང་ཞགས་འཁྱིལ་བརྒྱ་བཅུག ཕྱག་དཔའ་
མདུང་ཀླུའི་རུ་མཚོན་འཕྱརཿ དཀར་ཆེམ་ཆེམ་དུང་རི་ཞོག་ཞོག་ཕེབས
ཡང་དམུ་ཚོ་ཚེ་དབང་ལྷུན་གྲུབ་དེསཿ ལྷ་རྟ་གསེར་བྱ་གཡུ་རྔོག་ལ
སྲབ་འཇོག་སྒ་བསྟད་ས་གདན་འཕངསཿ གཡི་ཐུལ་ཟ་འོག་སྲམ་སྐོར་
སྟེང༔ ལྕགས་ཁྲབ་དངུལ་ཚེམ་དཔའ་རྫོང་མནབསཿ སྐ་རགས་གསེར་
ཆབ་རལ་གྲི་དྲངསཿ གཡས་སྟག་རལ་ལི་མདའ་བརྒྱ་བཅུས་བཀང
གཡོན་གཟིག་ཤུབས་ལྕགས་གཞུ་འབྲུག་ངུར་བཞག གློ་དགྲ་སྟར་སོ་
ཤུབས་གོ་ལུང་གསེརཿ མགུལ་གསེར་གའུ་ཤཱཀ་ཐུབ་རིང་བསྲེལ་དང
ཨོ་ རྒྱན་ཡབ་ཡུམ་ ཚེ་ རྫས་ བཞག དབུ་ གསེར་ རྨོག་རུ་དར་བཅུ་
གསུམ་བཙུགསཿ ཞབས་ལྕགས་ལྷམ་ གསེར་ སྐུད་ གཡུ་ ཆབ་ སྒྲོག
རུམ་དགྲ་འཛིན་དབང་ཞགས་འཁྱིལ་བརྒྱ་བཅུག ཕྱག་མདུང་མོ་ལྷ་
106



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཡི་རུ་མཚོན་འཕྱརཿ འོད་ཆེམས་སེ་གསེར་བྱ་ཆིབས་ནས་ཆསཿ ཡང་
སྤྱང་ཚ་ཞིང་བློན་ལྷ་བུ་དེསཿ གཉན་རྟ་ཅང་ཤེས་གནམ་འཕར་ལ
སྲབ་འཇོག་སྒ་བསྟད་ས་གདན་འཕངསཿ གཡི་ཐུལ་གོས་སྨུག་སྲམ་
སྐོར་ སྟེངཿ དུང་ ཁྲབ་ གཡུ་ ཚེམ་ གཡང་ རྫོང་ མནབསཿ ལྷ་ རགས་
གསེར་ཆབ་ རལ་གྲི་དྲངསཿ གཡས་ སྟག་ རལ་ གསེར་ མདའ་ བརྒྱ་
བཅུས་ བཀང༔ གཡོན་ གཟིག་ཤུབས་ རྭ་ གཞུ་ གནམ་ སྔོན་ བཞག
གློ་དགྲ་སྟར་སོ་ཤུབས་གོ་ལུང་དངུལཿ མགུལ་དངུལ་གའུ་པདྨའི་ཚེ་ཆུ་
དངཿ ལྷ་ལྕམ་ཚེ་དར་ཚེ་རྫས་བཞག དབུ་རྨོག་དཀར་རུ་དར་བཅུ་
གསུམ་བཙུགསཿ ཞབས་ལྕགས་ལྷམ་གཡུ་ཐག་ཤེལ་ཆབ་སྒྲོག རུམ་
དགྲ་འཆིང་འཕྲུལ་ཞགས་འཁྱིལ་བརྒྱ་བཅུལཿ གཡས་ལྕགས་མདུང་
གཉན་གྱི་རུ་མཚོན་འཕྱརཿ འོད་ཆེམས་སེ་ཅང་ཤེས་ཆིབས་ནས་
ཕེབསཿ ཡང་དཀྱིལ་ཐང་བཀྲ་ཤིས་རབ་བརྟན་དེསཿ གཡུ་རྟ་རྐྱང་བྲ་
རླུང་འཆམ་ལཿ སྲབ་འཇོག་སྒ་བསྟད་ས་གདན་འཕངསཿ གཡི་ཐུལ་
ས་ལམ་གཟིག་སྐོར་སྟེང༔ གསེར་ཁྲབ་གཡུ་ཚེམ་འབྲུག་རྫོང་མནབས
སྐ་རགས་དངུལ་ཆབ་རལ་གྲི་དྲངསཿ གཡས་སྟག་རལ་གསེར་མདའ་
བརྒྱ་བཅུས་བཀངཿ གཡོན་གཟིག་ཤུབས་རྭ་གཞུ་ལྡེམ་འགྱུར་གཞག
གློ་དགྲ་སྟར་སོ་ཤུབས་གོ་ལུང་དངུལཿ མགུལ་གསེར་གའུ་ཤཱཀ་ཐུབ་
ཤར་ལིའི་གཟུགསཿ པདྨའི་ཚེ་མདུད་དབུ་ལོ་བཞག དབུ་གསེར་
107



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
རྨོག་རུ་དར་བཅུ་གསུམ་བཙུགསཿ ཞབས་ལྕགས་ལྷམ་འཇའ་སྐུད་
གསེར་ཆབ་སྒྲོག རུམ་དགྲ་འཛིན་གློག་ཞགས་འཁྱིལ་བརྒྱ་བཅུག
ཕྱག་དཔའ་མདུང་ཀླུའི་རུ་མཚོན་འཕྱརཿ འོད་ཆེམ་མེ་གཡུ་རྟ་ཆིབས་
ནས་ཕེབསཿ ཡང་ཉུག་སྟོད་རྗེས་དཀར་དཔལ་འཛིན་དེསཿ རྒྱ་བྱ་
སྤྲིན་གཤོག་བྲག་འཕུར་ལཿ སྲབ་འཇོག་སྒ་བསྟད་ས་གདན་འཕངས
གཡི་ཐུལ་གོས་མཐིང་སྲམ་སྐོར་སྟེངཿ དངུལ་ཁྲབ་གསེར་ཚེམ་བྲག་
རྫོང་མནབསཿ སྐ་རགས་གཡུ་ཆབ་རལ་གྲི་དྲངསཿ གཡས་སྟག་རལ་
ལྕགས་མདའ་བརྒྱ་བཅུས་བཀ གཡོན་གཟིག་ཤུབས་ལྕགས་གཞུ་
རང་འགུགས་བཞག གློ་དགྲ་སྟར་སོ་ཤུབས་གོ་ལུང་གསེརཿ མགུལ་
གསེར་གའུ་པདྨའི་སྣང་བརྙན་གཟུགསཿ རྗེ་འབངས་སྒྲུབ་རྫས་ཚེ་
མདུད་བཞག དབུ་རྨོག་དཀར་རུ་དར་བཅུ་གསུམ་བཙུགསཿ ཞབས་
ལྕགས་ལྷམ་འཇའ་སྐུད་གསེར་ཆབ་སྒྲོག རུམ་དགྲ་འཛིན་རྒྱུ་ཞགས་
འཁྲིལ་བརྒྱ་བཅུག ཕྱག་ལྕགས་མདུང་སྡེ་བརྒྱད་རུ་མཚོན་འཕྱར༔
འོད་ཆེམས་མེ་རྒྱ་བྱ་ཆིབས་ནས་ཕེབསཿ ཡང་ངང་རི་བལ་བློན་འཕྲུལ་
རྒྱལ་དེསཿ བལ་རྟ་དུང་སེང་གངས་འཆམ་ལཿ སྲབ་འཇོག་སྒ་བསྟད་
ས་གདན་འཕངསཿ གཡི་ཐུལ་ཟ་འོག་གཟིག་སྐོར་སྟེང གསེར་ཁྲབ་
དངུལ་ཚེམ་ཆོས་རྫོང་མནབསཿ སྐ་རགས་དངུལ་ཆབ་རལ་གྲི་དྲངས
གཡས་སྟག་རལ་གསེར་མདའ་བརྒྱད་བཅུས་བཀངཿ གཡོན་གཟིག་
108



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཤུབས་རྭ་གཞུ་ཐོག་རྒོད་བཞག གློ་དགྲ་སྟར་སོ་ཤུབས་གོ་ལུང་དངུལ
མགུལ་ དངུལ་ གའུ་པདྨའི་ཚེ་ རྫས་དངཿ གྲུབ་རྒྱལ་ དབང་མོའི་ཚེ་
མདུད་བཞག དབུ་གསེར་རྨོག་རུ་དར་བཅུ་གསུམ་བཙུགས༔ ཞབས་
ལྕགས་ལྷ་མ་དངུལ་ཐག་གཡུ་ཆབ་སྒྲོག རུམ་དགྲ་འཛིན་གསེར་
ཞགས་འཁྱིལ་བརྒྱ་བཅུག ཕྱག་དཔའ་མདུང་དགྲ་བླའི་རུ་མཚོན་
འཕྱརཿ འོད་ཆེམས་སེ་བལ་རྟ་ཆིབས་ནས་ཕེབསཿ དེ་སོགས་དཔའ་
ཐུལ་འགྲན་མེད་བརཿ དང་པོ་འཆི་མེད་སྟོབས་ལྡན་དངཿ དམུ་ཚོ་ཚེ་
དབང་ལྷུན་གྲུབ་གཉིསཿ ཧོར་ཕྲུག་ཀརྨ་གཟིགས་ལྡན་གསུམཿ རབ་
ཁ་གཡུ་འབྲུག་དབང་དྲག་བཞི སྙགས་མདོ་བཀྲ་གསལ་རྒོད་པོ་ལྔའི
ལྷ་དམག་ཁྲི་ལྔ་སྔོན་བྱོན་འཚམསཿ བློན་ཆེན་པདྨ་བསྟན་འཛིན་
ཕེབསཿ དམག་སྟེང་སྤྱང་ཚ་ལྷ་བུ་དངཿ དཀྱིལ་ཐང་བཀྲ་ཤིས་རབ་
བསྟན་གཉིས ངང་རི་བལ་བློན་གསེར་འབུམ་གསུམཿ ཉུག་སྟོད་རྗེ་
དཀར་དཔལ་འཛིན་བཞི ལྷ་རྩེ་བདུད་ལྷ་དཔའ་བོ་ལྔསཿ ལས་
དམག་ཁྲི་ཕྲག་རེ་རེ་ཁྲིལཿ གཡུ་ཡི་བྱང་བློན་འདུལ་བར་ཕེབས་པའི་ཚེ༔
སྟེང་ལྷ་དམག་སྐར་ཚོགས་མེ་ཏོག་ཆརཿ བར་གཉན་དམག་སེར་སྤྲིན་
ཐོག་འབྲུག་ལྡིརཿ འོག་ཀླུ་དམག་རྒྱ་མཚོ་མེར་བ་བཞིན་དུ གསེར་ལྷ་
དམག་འབུམ་གྱི་དཔུང་གྲོགས་ཆསཿ གཡུ་རི་ཞོག་ཞོག་རྫུ་ འཕྲུལ་
སྟབསཿ སྐད་ཅིག་རྫོགས་ནས་ལི་སྟོད་དུ༔ ཉི་འབུམ་ལྷ་དམག་མཉམ་
109



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འཛོམས་བསྡོམཿ རྩང་མཐིལ་ཀོར་ཡོར་ཕེབས་པའི་ཚེ༔ བློན་ཆེན་པདྨ་
བསྟན་འཛིན་དེསཿ ལྷ་དམག་བཞུགས་པའི་སྒར་བཀོད་གླུ བདུད་
དཔུང་ཀླད་འགེམས་འདི་ལྟར་བླངས གླུ་ཨ་ལ༴ ཐ་ལ༴ ཐ་ལ༴ ཨོ་
ཆུང༴ བཀའ་ཡང་དགཌ མགོན་འཕགས་པའི་ཐུགས་རྗེས་ཡོངས་ལ་
གཟིགསཿ གནས་གཡུ་ལོ་བཀོད་པའི་ཞིང་མཆོག་ནསཿ རྒྱལ་ཡུམ་
སྒྲོལ་མ་ཉེར་གཅིག་བཅསཿ དུས་དེ་རིང་གནས་མཆོག་འདི་རུ་བྱོན༔
གསེར་ལྷ་དམག་གི་ཅི་བསམ་འགྲུབ་རོགས་མཛོད༔ ས་འདིའི= ས་
འདིའི༴ མདོ་ཟལ་མོ་སྒང་དཀྱིལ་ལི་རྩང་སྒརཿ ཟལ་ཐང་བརྒྱད་ལས་
རྩང་ཐང་ཟེརཿ ཕོ་ང་འདྲ༴ ཕོ་ང་འདྲ༴ བདུད་འབུམ་ཕྲག་མང་པོའི་ཁ་
གནོན་ནི གླིང་གྲུབ་ཆེན་བརྒྱ་ཅུའི་རྒྱན་གཅིག་པུ༔ གསེར་བ་ཤོག་
ཆེན་བརྒྱ་ཅུའི་དཔོན གྲུབ་ཆེན་ཉི་འབུམ་བཀའ་བློན་ཆེ༔ ང་རྗེས་
དཀར་པདྨ་བསྟན་འཛིན་ཡིན༔ ལྷ་དམག་འབུམ་གྱི་དམག་དཔོན་ཟེརཿ
ཚུར་གསོན་དང་གསེར་དམག་ཁྲ་མོ་ལོ༔ བོད་འཛམ་གླིང་བསྟན་ཆུས་
ལས་དོན་དངཿ སྐུ་རྗེ་ཁྲོ་རྒྱལ་ཞབས་ཕྱི་རཿ ངེད་གསེར་དམག་གཡུ་
རོང་ཆས་པ་ལཿ བྱ་ལས་བསམ་དོན་འགྲུབ་པའི་ཕྱིརཿ བཞུགས་ཚུལ་
དང་འཐབ་ལན་སྒར་བཀོད་དེ༔ ང་རྗེས་དཀར་བློན་གྱིས་གནང་རྒྱུ་
ཡིན༔ དགྲ་ནག་པོ་ལྟ་ལོག་བདུད་སྤྲུལ་ནི བཙན་གཡུ་རོང་ཙི་ལེན་
རྒྱལ་པོ་ཟེརཿ ཁོ་དུས་གསུམ་སངས་རྒྱས་ཆོས་ལས་ལོག པདྨའི་དམ་



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཉམས་དམ་སྲི་བདུདཿ བོད་བསྟན་འགྲོའི་བདེ་སྐྱིད་འཕྲོག་མི་དང
དགོས་ཁྲ་མོ་གླིང་གི་སྐུ་དགྲ་རེདཿ ཁོང་རྒྱུ་ཕྱུག་དཔའ་ངོམ་བྱིས་པ་དུ༔
ལྟོ་རྒྱགས་པའི་མི་རྒྱུད་དགྲ་སྐད་ཤོམས༔ བྱ་བྱེད་མང་སྤྲེའུའི་རྩེ་སྣ་དྲན
ངེད་གསེར་དང་གླིང་ལ་ས་ཉུལ་འོང༔ རྟ་བཅད་དང་སྟག་རུང་ལྷ་
གཡག་བརྐུསཿ ཕར་ནོག་མཁོན་ཁབ་ཀྱི་རྩེ་ཙམ་མེད༔ དགྲ་ཉེས་ཅན་
གཡུ་རོང་བཙན་གྲགས་ཅན༔ ཚོད་ཟིན་མེད་གླིང་དཀར་བརླག་གོ་དང
སངས་རྒྱས་བསྟན་པ་བཤིགས་གོ་ཟེརཿ ཚུར་ནོག་རྩོད་བྱ་ལས་རི་
ཙམ་བསྐོརཿ ངེད་གླིང་དཀར་དཀོན་མཆོག་ཕྲིན་ལས་རེད༔ དགྲ་མ་
ཐུབ་རང་ཡན་ཤོར་མི་སྲིདཿ ངེད་གླིང་དཀར་མི་འགུལ་ཁག་མེད་བྱུང
དགྲ་ལན་ལ་གསེར་དམག་སྔོན་ལ་ཆསཿ ངེད་འདུལ་སྐལ་དང་པོ་
གཡུ་རུང་གི བྱང་བློན་བྲག་ནག་དཔོན་བློན་རེད དུས་ད་ལོ་འདུལ་
བའི་སྐལ་བ་ཡོད༔ སྒར་ས་ཁྱོན་འཐབ་ལན་གནས་འདིར་བདེ རྩང་
ཏིས་ ཐང་ འོ་ ཉིས་ གོང་ ཐང་ བརཿ གསེར་ ལྷ་ དམག་ཐམས་ ཅད་
བཞུགས་རྒྱུ་ཡིན ཐང་ཏིས་འབུར་ཚུར་ཐད་ན་མེད་དཀྱིལཿ དཔོན་
ཉི་འབུམ་ ཡབ་ སྲས་ གཟིམ་ གུར་ ཕུབ༔ ནང་ ཁྲི་ བཤམས་ གདན་
བཞུགས་དེའི་མཐརཿ དམག་ཤར་འཚམས་བློན་ཆེན་ངས་གུར་ཕུབ
དགྲ་འཐབ་ལན་དཀྱུགས་འཛིན་ང་ཡིས་བྱེད༔ དེ་རིམ་བཞིན་ཕྱོགས་
འཚམས་དམག་དཔོན་རྣམསཿ ལྷ་གུར་གདན་བཤམས་གུར་སྒོ་ཤར



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
རང་རང་དམག་ཤོག་གུར་ཕུབ་དངཿ གྲོ་ཐབ་བཅའ་སྒྲིག་ཞིབ་ཚགས་
གྱིསཿ གཡུའི་རྒྱལ་བློན་བདུད་རིགས་ཐུལ་ལེ་དངཿ གཡང་བསྲེ་རྫོང་
གླིང་ལ་མ་ལོན་བརཿ ལྷ་གུར་འདམ་སྤོར་ཙམ་མི་ཆོག གླིང་ལྷ་
དམག་དང་མཉམ་བཞུགས་མཉམ་བཀྱགས་ཡིན༔ ད་འཕྲོས་དོན་སང་
ཉིན་ཉི་ཤར་ལཿ གཡུའི་བྱང་བློན་བཙན་གྱི་དམག་ཁྱུ་ནསཿ བློན་སྟག་
ཐུལ་འགྲན་མེད་གཅིག་གཉིས་རཿ སོ་བ་དགྲ་རྒྱུག་བྱེད་འོང་ངེས
ངེད་གསེར་དམག་ཁྱུ་ལ་སླེབས་མི་ཉན༔ དགྲ་གདུལ་བྱ་དང་པོ་མགོ་
བརྙན་ཕྱིརཿ བདུད་ངོ་ལེན་ངས་བློན་འཆི་མེད་དངཿ དམུ་ཚོ་ཚེ་དབང་
གཉིས་བྱོན་དགོསཿ ཉེས་མི་ཁུར་དགྲ་ངོ་ལོན་ལེ་དངཿ དཔའ་སྙན་
གྲགས་གླིང་བཞིས་སྨོན་རྒྱུ་གཉིསཿ བྱ་ལམ་ཡག་གཡུལ་ཁ་དགྲར་
ལོག་ གསུམ དགྲ་ནག་པོའི་ མགོ་ གནོན་འཕར་མེད་ བཞི གླིང་
དཀར་པོའི་བསྟན་ཆུས་ལེགས་གྲུབ་ལཿ དཔལ་ཕུན་ཚོགས་ལྔ་ལྡན་
རྟེན་འབྲེལ་ཡོད༔ དེ་མིན་གནང་བཀོད་ལུང་བསྟན་སོགསཿ དཔོན་ཉི་
འབུམ་དཔའ་བོས་གསུང་རྒྱུ་ཡིན ངས་ཨ་ལ་ཁ་མཚར་རྩེད་མོ་བཤད
ད་སྔོན་གཡུ་རོང་བཙན་རྒྱལ་གྲགསཿ སང་ཕོད་གཡུ་རོང་སྡིག་རྒྱལ་
ཟེརཿ གནང་ཕོད་གཡུ་རོང་ཆོས་རྒྱལ་གྲོལཿ སྔོན་སྨོན་ལོག་འབྲས་
སྨིན་དུག་སྡོང་དེ༔ གླིང་བས་ཐོག་གིས་ཕབ་རན་རེདཿ འོད་མི་མཐོང་
མུན་པའི་སྨག་རུམ་མཐོངཿ གླིང་བས་སྒྲོན་མེ་འདེགས་རན་འགི
112



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྡོད་མི་བདེ་ཧ་ལའི་ཞིང་ས་ལཿ གླིང་བས་མཐར་འབྲས་འདེབས་རན་
རེད ད་ཙི་རོང་གཡུ་ཡི་རྒྱལ་ཁམས་ལཿ སྐྱིད་ཉི་མ་མི་འཆར་དབང་
མེད་འགི ང་ཀྱིབ་རི་བློན་གྱི་ཅི་བསམ་དངཿ གླིང་ཁྲ་མོའི་བཞེད་དོན་
འགྲུབ་པར་ཤོག གླུ་གོ༴ མ་གོ༴ ཅེས་གསུངས་བཞིན་གསེར་ལྷ་
དམག་ཐམས་ཅད་ཀྱིས་གཙང་ཏིས་ཀར་དངཿ འོ་ཉིའི་གོང་ཐད་བར་
ལྷ་གུར་དཀར་སེར་དམར་ལྗང་གྲངས་མེད་མང་པོ་ནམ་མཁའི་སྐར་
ཚོགསཿ ས་ཡི་རྩི་ཤིང་དང་མཉམ་པ་ཞིག་བྱས་ནས་བསྒརཿ དེའི་ནུབ་
ལྷ་དམག་ཡོངས་ཀྱིས་ཇ་ཆང་དང་སྐྱིད་ཀྱི་སྟོན་མོ་བདུད་རྩིའི་ཚོགས་
འཁོར་ལ་རོལ་བཞིན་བཞུགསཿ དེའི་ཕྱིར་ནང་ཉི་ཤར་ལཿ གཡུ་རོང་
བྱང་བློན་དམག་ཁྱུ་ནསཿ དཔའ་འགྲན་མེད་ཤན་བུད་ཀོང་དཔལ་དང༔
དོམ་ཐར་དམུ་བདུད་ཡ་མེད་གཉིསཿ འཁོར་གསུམ་ཞབས་རྟ་ཚད་
ལྡན་བཅསཿ གསེར་དམག་དགྲ་འཐབ་སོ་བར་འོངཿ ཡང་གསེར་ལྷ་
དམག་ སྟོང་དགུའི་ དམག་ ཁྱུ་ནསཿ དཔའ་ འགྲན་བྲལ་ འཆི་མེད་
སྟོབས་ལྡན་དངཿ དམུ་ཚོ་ཚེ་དབང་རྒོད་པོ་གཉིས༔ འཁོར་གསུམ་
ཆིབས་རྟ་རྒྱན་དྲུག་ཤརཿ གཡུའི་སྟག་ཐུལ་ངོ་ལེན་སོ་བར་ཕེབསཿ
གཡུ་རོང་གི་སྟག་ཐུལ་གཉིས་གཙང་རྔ་གཡག་རོའི་ཚྭ་འདབ་ཀྱི་ཉག་
ཆུང་ཁས་གདོང་ནས་ཡར་བལྟས་དུསཿ གཙང་འོ་ཉིས་འགབ་ཐང་
མར་གསེར་དམག་གི་དཔའ་ཐུལ་འགྲན་མེད་གཉིས་འཇིགས་རུང་
113



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྲིན་པོའི་ཉམས་ཅན་གསེར་རི་ལ་ཉི་འོད་ཕོག་འདྲ་དང་ལྕགས་རི་ལ་
མེ་རུ་འབར་འདྲ་ཞིག་བྱས་ནས་ཕེབས་འོང་བ་མཐོང་ཚེ སྟག་ཐུལ་
གཉིས་ལ་ཞེ་སྡང་སེམས་སྟག་མོ་རྔམ་རྔམ་དོམ་ནག་མཁུན་མཁྱེན་
འཁྲིག་ནས་ཡར་སྟེང་ལ་བརྒྱུག ཁོང་དཔའ་ཐུལ་གཉིས་ཀྱིས་སྟག་
ཐུལ་གཉིས་ཡར་འོང་བ་གཟིགས་དུསཿ ཐུགས་དཔའ་རྔམ་རྐན་སྒྲ་
འབྲུག་གི་མི་གནོན་ལེ ཀི་ཤར་ལན་གསུམ་རེ་བཏབ་ནས་མར་
བརྒྱུག་གཡག་རོའི་ཚྭ་ཐོག་ལ་བཞི་པོ་ཐོད་ཆར་ཚེ༔ དང་པོ་དཔའ་རྒོད་
འཆི་མེད་ སྟོབས་ ལྡན་ སྟེ སྟག་ ཐུལ་ ཀོང་ དཔལ་ ཡ་མེད་ ཀྱིས
གཡས་སྟག་རལ་ནང་ནས་དུག་མདའ་བླངསཿ ཕྲ་མིན་སྲིན་དམག་ཤ་
ར་ རཿ གཡོན་གཟིག་ཤུབས་ནང་ནས་ རྭ་ གཞུ་ བླངསཿ ཡང་ཞུན་
འཕྲུལ་དམག་ཉི་ལི་ལི དཔའ་རྔམ་འཁྲིག་མདའ་གཞུ་ཚད་བཞིན་
པརཿ བདུད་གླུ་ངར་མ་འདི་ཤར་རོ༔ གླུ་ཧ་ལ་ཧ་ལ་ཧ་ལ་ལེན༔ མ་ཐ་
ལ་གཡུ་རོང་གི་ལེན་ལུགས་ལཿ ཨོཾ་མ་དྲི༴ གཡུང་དྲུང་བོན་ལ༴ མི་ང་
ལ་དཔུང་སྐྱབས་དངོས་གྲུབ་སྩོལཿ གནས་ནམ་མཁའ་རླུང་གི་ད་ལ་
ནསཿ འཛམ་གླིང་སྲེག་བྱེད་ཉི་མ་ལཿ བོན་མུ་སྟེགས་མེ་གྲུབ་དགུ་
བརྒྱས་བསྐོརཿ དུས་དེ་རིང་ཨ་ཕོའི་གྲོགས་ལ་འབོད ས་འདིའི༴ ས་
འདིའི༴ གཙང་རྔ་གཡག་རོའི་ཚྭ་ཐང་ནི གཡུ་ གསེར་གཉིས་དགྲ་
འཐབ་ས་འཚམས་ཟེརཿ ཕོ་ང་འདྲ༴ ཕོ་ང་འདྲ༴ བཙན་གཡུ་རྗེའི་བྱང་
114



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བློན་བྲག་ནག་གི ནང་བློན་སྟག་ཐུལ་སོ་གཅིག་ནངཿ དཔའ་ཤན་
བུད་ སྟོང་ ཐུབ་ ཀོང་ དཔལ་ ཟེརཿ དགྲ་ གསེར་ དམག་ སྲེག་ བྱེད་
དཀྱུགས་འཛིན་ཡིན༔ ཚུར་ཉོན་དང་གསེར་ཕྲུག་སེར་སྡིག་བོ༔ ཁྱོས་
སོ་བ་དགྲ་འཐབ་ག་ནས་དྲན མི་ཤི་འདོད་རྩང་རྔ་མགོ་འཁྱར་འོང
ཅི་འདྲ་ལེ་སྨྱོ་གཟའ་ཤེས་མེད་འགི ཁྱོད་མཐོང་དུས་དཔའ་སྣོན་
དགོད་སྙིང་བྲོ༔ ངེད་གཡུ་གླིང་ད་སྔོན་ནོག་རྩོད་གཞི དོན་མེད་བྱ་
ངན་གནམ་ས་ཐུག༔ དེ་སྐྱེ་བ་སྔོན་མའི་བསྐོས་ཐང་གིསཿ བཟློག་མེད་
གནམ་ ས་ འཁྲུག་ རན་ རེད ཁྱེད་ གསེར་ དམག་ ཁྲམ་ འཁྱར་ ཁྱི་
འཚོགས་པཿ ངེད་གཡུ་རོང་བཙན་དམག་འབུམ་སྡེ་གནམཿ ཁྱེད་
དམག་གླེན་པ་ཁྱི་ཚོགས་སྟེངཿ ངེད་བཙན་དམག་གིས་གནམ་ནས་
ཐོག་མདའི་རྩེ༔ ཁྱེད་སྤང་དམག་ཤི་རྨས་སྟོང་མེད་ལཿ ངེད་གཡུ་
དམག་དཔའ་ངོམ་མདའ་མཚོན་ཆརཿ ཁྱེད་གསེར་ཐུལ་རྒོད་མ་རྟ་
ཞོན་འགའི ངེད་གཡུ་རོང་ལ་དཔའ་ཡ་མི་འོང་གི ངེད་གཡུ་རོང་
གནམ་སའི་བཀར་ཤིང་ལཿ དགྲ་ཁྱི་ཡི་འཆི་ངོམ་སྙིང་རེ་རྗེ ཁྱོས་
མདང་སུམ་ཅི་རྨིས་དྲང་བཤད་ལོ༔ འཆི་ལྟས་ཚང་གསེར་སྡིག་ངའི་
ལག་སླེབསཿ ངའི་གདོང་ལ་འདུག་ཕོད་ངོ་མཚར་ཆེ ཁྱོད་གསོན་
ཡུལ་འདུག་སྐལ་དེ་རིང་ལསཿ མེད་ངེས་ཅན་བྲོ་ལམ་ངས་མི་སྟེརཿ
ཁྱོད་དགའ་མོ་ཨེ་ཡོད་སྡིག་དམ་ གཡུའི་བདུད་དམག་སོ་བ་དང་
115



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
པོ་ངསཿ དགྲ་གསེར་དམག་ལ་དཔུང་ཚིམ་ཐུབ་ངེས་པསཿ བྱ་ཡུལ་ཁ་
ལམ་ཡག་རྟེན་འབྲེལ་ནི༔ དགྲ་ཁྱོད་ལ་མདའ་འཕེན་ལྟད་མོ་ལྟོས
གཞུ་ཡར་མཆོག་ཕོ་འདྲེ་སྟོང་གིས་བཟུངཿ གཞུ་མར་མཆོག་མོ་འདྲེ་
སྟོང་ གིས་བཀྱག གཞུ་རྒྱུད་མུ་སྟེགས་སྟོང་གིས་བསྲུངཿ གཞུའི་
འཆང་བཟུང་གསོན་འདྲེ་སྟོང་གིས་བསྲུངཿ མདའ་སྟེང་འགོང་པོ་སྟོང་
གིས་བསྐྱོརཿ མདའ་སྣེ་ཤི་འདྲེ་སྟོང་གིས་དྲངས དུག་མདའ་ཟེར་
སེར་སྡིག་ཁྱོད་ལ་གཏད༔ མེ་ཁྲོ་ཆུའི་ཚ་ལ་ཐ་ར་རཿ ཡར་མ་མཐོ་ཀླད་
ཁྲག་གནམ་ལ་མཆོད༔ བོན་མུ་སྟེགས་ལྷ་ལ་དཔའ་སྐྱེམས་འབུལ
མར་མ་དམའ་ཁུང་ཁྲག་ས་ལ་གཏོརཿ འདྲེ་ལུས་ལྷ་ཡོངས་ཀྱི་ཟས་
སྐལ་ཡིན༔ དགྲ་མ་ཐུག་གསེར་ཕྲུག་དུ་རྒྱུགས་ལཿ དུག་ཧོ་མ་ཡ་ལ་
མདའ་ཟེར་ཤརཿ གླུ་གོ༴ མ་གོ ཅེས་ཟེར་བ་དང་མཉམ་དུ་དུག་
མདའ་འཕངས་བྱུང་པཿ ཁོང་འཇིག་རྟེན་མཆོད་བསྟོད་རྣལ་འབྱོར་ལ་
འགོ་བའི་ལྷ་དང་སྐྱོབ་པའི་ལྷའི་བྱིན་རླབས་དངཿ བསྲུང་བ་གོ་བཙན་
པས་དུག་མདའ་དབུ་རྨོག་ལ་ཕོག་པས་སེང་སྒྲ་ཆལ་ལེ་རྨོག་གཡོན་
ཙམ་ལས་ཅི་ཡང་མ་ཐུབ་བོ བདུད་ཕོའི་སེམས་ལ་ཅི་འདྲ་ངས་དུག་
མདས་ད་སྔོན་ཤར་སྦྲེང་མ་ཐུབ་ལེ་གཅིག་མེད་མོད༔ དེ་རིང་ཅི་མི་
ཐུབ་པ་འདི་ངེད་གཡུ་རོང་ལ་མི་བདེ་སྔ་ལྟས་ཞིག་ཡིན་ངེས་རེད་དང་
ཁ་ཕོ་དགྲ་ལ་འཆོར་མི་ཉན་སྙམ་ནས་ལྷག་པར་ངར་ལསཿ སྐེད་བལ་
116



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གྲི་སྤྲིན་དམར་རེག་གཅོད་གནམ་ལ་འཕྱར་ནས་གླུ་ལན་སྒུག་བསྡད་དོ༔
དེ་མ་ཐག་ཁོང་རྫུ་འཕྲུལ་ཟག་མེད་ཐུགསཿ ལྷར་སྣང་བརྟན་ང་རྒྱལ་
གཏུམ་རྔམ་ཁྲོསཿ ཞལ་འཇིགས་རུང་སྲིན་པོའི་ཉམས་འདྲ་ལེ༔ སྐུ་
སྟོད་གྱེན་ཡེ་ཤེས་མེ་རུ་འབརཿ སྐུ་སྨད་ནས་བསྐལ་བའི་རླུང་དམར་
འཚུབསཿ ཞལ་སྤྱན་གཡོ་གློག་ཞགས་ ཚ་ ལ་ འཁྱུརཿ སྙན་གཡས་
གཡོན་དགོངས་རེག་ཉི་ཟླའི་བརྒྱན༔ དབུ་རྨོག་དཀར་རུ་དར་བཅུ་
གསུམ་ནསཿ མགོན་ལྷ་དམག་བྱེ་བ་དུང་ཕྱུར་འཕྲོསཿ བདུད་ལུས་
གནས་ལྷ་སྲུང་དཔུང་དབྱེ་བརྡུལཿ གཡས་སྟག་རལ་ནང་ནས་ལྕགས་
མདའ་ བླངསཿ སྡེ་དཔོན་དམག་ཚོགས་ཤ་ར་ རཿ གཡོན་གཟིག་
ཤུབས་ནང་ནས་ལྕགས་གཞུ་བླངསཿ སྡེ་བརྒྱད་དམག་དཔུང་ཉི་ལི་ལི
མདའ་གཞུ་སྟེབས་དགྲ་ཚད་རྒྱང་གྲགས་འགེངཿ གཞུ་ཡར་མཆོག་ལྷ་
དམག་སྐར་ལྟར་འཁྲིགསཿ གཞུ་མར་ མཆོག་ ཀླུ་དམག་མཚོ་ ལྟར་
འཁྲིགསཿ གཞུའི་ འཆང་ བཟུང་ གཉན་དམག་སྤྲིན་ ལྟར་ འཁྲིགསཿ
གཞུ་རྒྱུད་མ་མགོན་དགྲ་བླས་བསྲུངཿ མདའ་སྟེང་གཟའ་ཆེན་བརྒྱད་
ཀྱིས་བསྐྱོརཿ མདའ་སྣེ་ཤན་པ་སྡེ་བདུན་དྲོངསཿ དགྲ་དབང་མེད་སྙིང་
རྩ་འཕར་བྱེད་གླུ ཁྲོ་བོའི་ངར་དབྱངས་འདི་གྱེར་རོ༔ གླུ་ཨ་ལ༴ ཐ་
ལ༴ ཨོ་ཆུང༴ ལྷ་འགྲོ་མགོན་ཐུགས་རྗེས་ཡོངས་ལ་གཟིགསཿ གནས་
སྟེང་ཕྱོགས་མེ་རུ་འབར་བ་ནསཿ དཔལ་སློབ་དཔོན་དཔའ་བོ་སྤྲུལ་
117



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འཁོར་བཅསཿ དུས་དེ་རིང་གནས་མཆོག་འདི་རུ་བྱོན༔ བདུད་འདི་
ཉིད་ཞིང་དེར་ཁྲིད་རོགས་མཛོདཿ ས་འདིའི༴ ས་འདིའི༴ མདོ་ཟལ་མོ་
སྒང་གཡག་རོའི་ཚྭ་ཐང་ནི༔ ངེད་གཡུ་གླིང་དགྲ་འཐབ་ས་ཆ་རེདཿ ཕོ་
ང་འདྲ༴ ཕོ་ང་འདྲ ང་སྐྱེ་བ་འདིའི་གོང་རོལ་ན༔ སྟེང་མེ་རུ་སློབ་
དཔོན་དཔའ་བོའི་དྲུངཿ ང་རིག་འཛིན་རྡོ་རྗེ་དྲག་རྩལ་ཡིན༔ བདུད་
འབུམ་ཕྲག་དང་ཁྱོད་ཀྱི་སྲོག་ལེན་དུ ང་བསམ་བཞིན་གསེར་ལ་
འཁྲུངས་ལེ་ནི༔ དཔའ་འགྲན་བྲལ་སྟོང་ཐུབ་འཆི་མེད་ཟེརཿ གསེར་
ཉི་འབུམ་རྒྱལ་པོའི་བཀའ་བློན་ཡིན༔ ཚུར་ཉོན་དང་གཡུ་ཕུག་ནག་
ཟེད་པོ༔ ང་འོངས་པའི་ལས་དོན་བཤད་པ་ན༔ ངེད་གཡུ་གླིང་རྩོད་
གཞི་གཡུ་ཡིས་བསླངསཿ ལྟོ་རྒྱགས་པས་མི་ཁྱུགས་དགྲ་འཐབ་ཟེར
ངེད་གླིང་དཀར་མི་འགུལ་ ཁག་མེད་རེད དགྲ་ ཁ་ སར་བྱང་བློན་
དམག་སྡེ་ལཿ གླིང་བསྐལ་པའི་མེ་རླུང་མ་འཁྲིགས་གོངཿ ངེད་ཐོག་
དམར་པོ་གསེར་དམག་སྔོན་ལ་ཆསཿ ཁྱེད་གཡུ་དམག་བྱ་བྱེའུ་གནམ་
འཕུར་ཟེརཿ ངེད་གསེར་དམག་མདའ་ཡིས་ཐང་ལ་འཕེན༔ ཁྱེད་གཡུ་
བློན་ ཁྱི་ ཕག་འབུ་དམག་རྣམསཿ ངེད་གསེར་དམག་གིས་རྡོ་ཆར་
དབྱུག་བརྡུང་བརླག ཁྱེད་བྱང་བློན་བྲག་ནག་སྤྲེའུ་རྒན་མགོ ངེད་
གསེར་དམག་གིས་ལྕགས་ཐོག་མདས་གཏོརཿ ཕུང་ཤུལ་མེད་བྱང་སྡེ་
གསེར་གྱིས་ལེ ལོ་གཅིག་ལས་མི་འགྱངས་ཆོས་ལ་འགོད གཡུ་
118



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གནམ་སའི་བཀར་ཤིང་ཡ་མེད་ཟེར སང་གླིང་དམག་གིས་ཞིབ་ཆས་
འཐབ་ཉིན་གསལཿ བྱ་སྔོན་ལ་མ་སོང་རྗེས་ལ་ཡོད གནམ་སའི་
བཀར་ཤིང་ཨེ་བཙན་དངཿ གླིང་ལྷ་དམག་གིས་ཅི་སྐོར་ལྟད་མོ་བལྟ
ཁྱེད་གཡུ་ཐུལ་ལ་དཔའ་ཡ་མི་འདངས་ཟེརཿ ངེད་གསེར་ཐུལ་གཉིས་
ཡར་མར་དཔའ་འགྲན་གོ ཁྱོས་དེ་རིང་གཡུ་ཡི་ཕ་ཆུས་དོན སོ་བ་
ཟེར་སྟོང་རྒྱུག་ནག་མོའི་བྱ༔ རྟ་གྲོ་ལི་འཆི་ཁར་ཤི་འཕྲ་འཕེན༔ བྱེའུ་
འཕུར་ཚུབས་གཤེད་མ་ཁྲ་དང་འཕྲདཿ དགྲ་མི་ཐུབ་མ་ལོའི་འཕང་
ཐུར་ངོམ འཕང་ཐུར་མདའ་གར་སོང་ངས་མ་གོ ཁྱོས་བྱ་ངན་སྔོན་
ཐལ་ རྗེས་ འགྱོད་ འཕྱི ལྷ་ཤེད་ འབོད་དཔུང་མེད་ལྷ་ གར་ ཡོད༔
འཕྲུལ་རྫུ་དང་འབྲོ་ལམ་ངས་མི་གཡརཿ ཁྱོད་དཔའ་མོས་ཨེ་ཡོད་
སྡིག་དམ་ཚརཿ གསེར་ལྷ་དམག་སོ་བ་དང་པོ་ངསཿ དགྲ་གཡུ་དམག་
མགོ་བརྙེས་ཐུབ་ངེས་པསཿ དཔའ་ལམ་ཡག་རྒྱལ་ཁ་རྟེན་འབྲེལ་ལཿ
དགྲ་དམ་ཉམས་བདུད་ཕྲུག་བསྒྲལ་སྟངས་བཟོ༔ ཁྱོས་ཞེ་སྡང་མ་
བསྐྱེད་རང་སེམས་ལྷོད༔ དགྲ་འདུལ་དང་གཉེན་སྐྱོང་སྣང་བ་ཟད
ཡིད་ཤེས་པ་མ་ཡེངས་རང་རིག་ལྟོསཿ ངས་ཐབས་ཤེས་ཕྱག་བརྒྱའི་
བཙན་ཐབས་སུ སྒྲིབ་སྦྱོང་ཕྱིར་མདའ་འཕེན་ཀླད་སྒོ་ཕྱེ ཀླད་ཁྲག་
མཆོད་ཁྲོ་ཚོགས་ཐུགས་དམ་བསྐང ཚོགས་གཉིས་རྫོགས་ཐར་
བའི་ལམ་སྣ་སྟོན༔ མདའ་ཚུར་འཕུར་ཚེ་བསོད་གཡང་གཟི་ལེན
119



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཕཊ༔ དྲག་གསུམ་སེ་གོལ་གཏོགས་པའི་ཚེ༔ སྟེང་མེ་རུ་འབར་བའི་
ཞིང་དུ་འཕེན༔ གླུ་གོ་ན༔ མ་གོཌ ཅེས་གསུངས་པ་དང་མཉམ་དུ་
ལྕགས་མདའི་ཤར་སྦྲང་མགོ་ལ་ཕོག་ནས་ཚལ་བར་འཕངསཿ ཁོང་གི་
བདུད་དེའི་ཤ་ཁྲག་ཟག་མེད་བདུད་རྩིའི་རྣམ་པར་བསྒྱུར་ནས་ཡི་དམ་
ལྷ་ལ་ཚོགས་འཁོར་འབུལཿ ཚོགས་གཉིས་རྫོགས་པར་མཛད༔ ཕཊ༔
དྲག་བཙན་གསུམ་མཐར་རྣམ་ཤེས་མེ་རི་འབར་བར་སྤར་ནསཿ གོ་
རྨོག་འཁོར་གསུམ་ལུས་ཆས་དང་རྟ་སྒ་མ་བཅས་པ་ཁྲིད ཡང་དམུ་ཚོ་
ཚེ་དབང་རྒོད་པོའི་སྟེངཿ སྟག་ཐུལ་དོམ་ཐར་ཡ་མེད་ཀྱིསཿ སྐེད་གློ་གྲི་
རེག་གཅོད་གནམ་ལ་འཕྱརཿ ཞེ་མ་འཁྲིགས་ངར་གླུ་འདི་ཤར་རོ
གླུ་ཧ་ལ༴ མ་ཐ་ལ༴ ཨོ་མ་དྲི༴ གཡུང་དྲུང༴ མི་ང་ཡི་མགོན་མཆོག་
ཐུགས་རྗེས་གཟིགསཿ ཤར་ནམ་མཁའ་རླུང་རོའི་དཀྱིལ་འཁོར་ནས
འཛམ་གླིང་བཤིགས་བྱེད་ཟླ་བ་ལཿ བོན་མུ་སྟེགས་ཆུ་གྲུབ་དགུ་
བརྒྱས་བསྐོརཿ དུས་དེ་རིང་ཕ་ལྷ་དཔུང་གྲོགས་འབོདཿ ས་འདིའི་
ས་འདིའི༴ མདོ་རྩང་རྔ་གཡག་རོའི་ཚྭ་ཐོག་ནི གཡུ་གླིང་གཉིས་དགྲ་
འཐབ་ས་མཚམས་རེད ཕོ་ང་འདྲ༔ ཕོ་ང་འདྲ༔ བཙན་གཡུ་རོང་བྱང་
བློན་བྲག་རྒྱལ་གྱི༔ ཡང་བློན་སྟག་ཐུལ་སོ་གཅིག་ནངཿ དཔའ་ཡ་མེད་
དམུ་བདུད་དོམ་ཐར་ཟེརཿ གླིང་དཀར་པོའི་ཕ་ཆུས་འཕྲོག་མི་ཡིན
ཚུར་གསོན་དང་གསེར་ཕྲུག་སྔོ་སྐྱ་བོ༔ ངེད་གཡུ་རོང་ཉེས་མེད་དོན་
120



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཆུང་ལཿ ཁྱེད་གསེར་དམག་ཟ་འདོད་སྤྱང་དར་འཕྱུརཿ ངེད་གཡུ་རོང་
ཕ་ཆས་དཔལ་བསེ་རྫོརཿ འཆོར་དོགས་མེད་བྱང་བློན་བདུད་དམག་
ཆསཿ དཔའ་འགྲན་མེད་སྟག་ཐུལ་སོ་ལྔ་ལཿ བདུད་ལས་དམག་ཁྲི་
ཕྲག་རེ་རེ་ཡོད༔ སྒེག་ཁྱ་ལུང་གདོང་ལམ་མན་ཆད་གངཿ ངེད་གཡུ་
རོང་བྲག་མཁར་བཙན་རྫོང་གི དགྲ་ཁྱི་ཡི་བྱང་སྒོ་ཆོད་སྙམ་མེད༔
ཁྱོད་མི་རྗེས་ཁྱི་ཞེན་ཤི་བདུད་དེརཿ ཕོ་ཁེར་འཁྱམས་སྔོ་ཟད་ཨ་བ་
རིསཿ ང་དོམ་ཐར་གདོང་བཀག་འཇིགས་མདོག་ཁ དཔའ་མེད་ལེ་
ངའི་སྟེང་ཁ་སོ་བརྡརཿ ཅི་འདྲ་ལེ་ཞེ་རྩ་གནག་དོན་འགི ཁྱོད་ཕྱིར་
འདྲེ་གསེར་ཕྲུག་ད་ལིའི་བྱ༔ འཆི་འཚེར་མེད་སྡུག་རྒུར་སྙིང་སྲན་ཅན༔
དགྲ་ཤེས་མེད་དོམ་ཐར་སོ་བར་འཕྲད དཔའ་འགྲན་བསྡུར་དེ་རིང་
ལྟ་མོ་བཟོ ངེད་གཡུ་རོང་རྒྱལ་བློན་སྐུ་དགྲ་ལ དང་པོར་ཁྱོད་བརླག་
དམག་ཁྱུར་རྒྱུག གསེར་ཁྲམ་དཔོན་ལག་བཟུང་ཁྱི་བཞིན་ཁྲིད༔ དེ་
མིན་ལེ་ཁྲམ་ཚོགས་སྤྱང་དམག་བཅསཿ ངས་གློ་གྲིས་རོལ་རྩེད་སོ་ཁ་
ཕབསཿ དཔའ་རྒྱལ་རྟགས་སོ་བཅད་བློ་བདེ་མོརཿ གཡུའི་བྱང་བློན་
མདུན་ཕེབས་དཔའ་དར་ལེན༔ དཔའ་དེ་འདྲ་མ་ཐོན་ང་མི་འདུག
ཚུལ་ངོམ་བཤད་མིན་ལེ་དྲང་གཏམ་ཡིན ངས་གློ་གྲི་འདི་ཡི་རྩེ་ལ་
ལྟོསཿ རྩེ་མོ་དུག་གི་མེ་རུ་འབརཿ སོ་ཁ་ནས་དུག་གི་ཚ་ལ་འཕྲོ༔ གྲི་
ལྟག་དུག་ཆུ་རེག་ཕུང་ཁོརཿ འཆང་བཟུང་གྱེན་དུག་སྦྲུལ་ཁ་རླངས་
121



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འཐུལཿ དགྲ་བྱེའུ་སྔོན་འཕུར་མགོར་གློ་གྲིས་ཤརཿ ལུས་ཤ་རུས་དུམ་
བུར་མ་གཏུབ་དུས ང་དོམ་ཐར་དམུ་བདུད་མིན་རེ་ཀན༔ ཁྱོད་མ་
འབྲོས་མ་ཤི་རྒོད་རྟགས་ཡིན༔ དུག་ངར་ཆུས་དགྲ་སྲོག་ཧུར་ཐུམ་ཆད༔
གླུ་གོ་ན༴ མ་གོ༴ ཅེས་ཟེར་བ་དང་མཉམ་དུ་དུག་གྲིས་གཡུག་བྱུང་བ
ཁོང་ གི་ དབུ་རྨོག་ ལ་ ཕོག་ཀྱང་དྲག་ སྔགས་རྣལ་ འབྱོར་ ཡིན་པས་
བཀའ་ཉན་ཤན་པ་སྡེ་བརྒྱད་སོགས་སྤྲུལ་པའི་ཆོས་སྐྱོང་མང་པོས་
བྱིན་རླབས་མཐུས་ཅི་ཡང་མ་ཐུབཿ ཁོ་གློ་གྲིའི་འཆང་བཟུང་ཡན་ཆོད་
ཕྱིར་རང་གཤེད་དུ་ཡར་ནས་མགོའི་ལྕགས་རྨོག་བདུད་ཀྱི་རུ་དར་བཅུ་
གསུམ་པོ་ཐང་ལ་འཕངསཿ འགོ་བའི་ལྷ་དང་སྐྱོབས་པའི་སྲུང་མ་ཅི་
ཡོད་བཅས་དུག་གི་མེ་རུའི་བསྲེག་སོང་ངོ༔ ཁོ་ལྷག་པར་ཞེ་སྡང་དུག་
ཆུ་ཁོལ་ཁོལ་ལྟར་འཁྲིགས་ནས་དུག་གདུང་གསོར་བཞིན་གླུ་ལན་
བསྒུག་བསྡད་དོ༔ དེ་མ་ཐག་ཚེ་དབང་གཏུམ་རྔམ་ཁྲོསཿ བལྟ་ མི་
བཟོད་དྲག་སྔགས་ལྷ་སྐུར་བཞེངས༔ གནམ་ས་གང་ཡེ་ཤེས་མེ་རླུང་
འཚུབསཿ ཞལ་དྲག་སྔགས་འབྲུག་ལྡིར་ཀླད་པ་འགེམསཿ སྤྱན་གཡོ་
འགུལ་གློག་ཞགས་ཚ་ལ་མཆོད༔ སྐེད་རལ་གྲི་བདུད་པོ་སྲོག་ལེན་
ཤརཿ དགུང་ཉི་ཟླའི་རྒྱུ་ལམ་གནམ་ནས་འཕྱརཿ ལྷ་དམག་བསྲོ་སྒྲ་འུ་
རུ་རཿ ཆིབས་གོང་ཡང་བཞུགས་གོ་རྨོག་རྒྱུརཿ སྤྲུལ་པའི་སྲུང་མ་ཉི་
རྡུལ་འཁྲིགས ཁོང་བདུད་སྟེང་གོམ་གསུམ་སྐན་བརྡབ་མཆོངས༔
122



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བཀའ་ ཉན་ཤན་ དམག་ ལས་ ལ་ རྔམཿ བདུད་ དབང་མེད་ སྙིང་ རྩ་
འཁུམ་བྱེད་གླུ དཔའ་དབྱངས་ངར་ཐུང་འདི་ཤར་རོ གླུ་ཨ་ལ༴ ཐ་
ལ༴ ཨོ་ཆུ༴ བཀའ་ཡང་དག ལྷ་འཕགས་པའི་ཐུགས་རྗེས་ཡོངས་ལ་
གཟིགས གནས་སྟེང་ཕྱོགས་ཁྲོ་བོའི་ཞིང་མཆོག་ནསཿ དཔལ་ཁྲག་
འཐུང་དཔའ་བོ་སྤྲུལ་འཁོར་བཅསཿ དུས་དེ་རིང་གནས་མཆོག་འདི་རུ་
བྱོན༔ བདུད་འདིའི་ལམ་སྣ་དེ་རུ་དྲོངསཿ ས་འདིའི་ས་ངོ= ས་འདིའི་
ས་ངོ༴ མདོ་ཟལ་སྒང་རྩང་གི་གཡག་ཚྭའི་ཐངཿ ངེད་གཡུ་གླིང་རྩོད་
འཐབ་ས་ཆ་རེདཿ ཕོ་ང་འདྲ་ང་ངོ༔ ཕོ་ང་འདྲ་ང་ངོ༔ གླིང་གསེར་ཤོག་
བརྒྱ་བཅུའི་རྒྱལ་པོ་ནི༔ གྲུབ་ཆེན་ཉི་འབུམ་བཀའ་བློན་པཿ དཔའ་
འགྲན་མེད་དཔའ་ཐུལ་སོ་གཅིག་ནངཿ ང་དམུ་ཚོ་ཚེ་དབང་རྒོད་པོ་
ཟེརཿ བདུད་ཁྱོད་ཀྱི་སྲོག་གཅོད་ཤན་པ་ཡིན༔ ཚུར་ཉོན་དང་གཡུ་
ཕྲུག་ནག་སྐྱེ་བོ༔ ངེད་གཡུ་གླིང་སྔོན་ནོག་རྩོད་ཅི་མེད་པཿ ཁྱེད་གཡུ་
རོང་བཙན་གྲགས་རྒྱགས་རྐུབ་འཕརཿ བྱ་བཟློག་མེད་སྡིག་རི་རང་
བཙལ་རེདཿ ཁྱེད་བསམ་ཚོད་གླིང་བས་མི་ཁུར་མོ དམག་ནག་པོའི་
ལས་མཐའ་ཕུད་རྒྱུ་ཡིན ཁྱེད་བྱང་བློན་འབུ་དམག་སྒེག་ཐོན་ཟེར
ངོ་ལེན་སྔོན་གསེར་དམག་རྩང་ཐང་ཐོན ཁྱེད་བྱང་བློན་དམག་སྒར་
ལྕི་འབེན་ལཿ ངེད་གསེར་དམག་གི་མདའ་ཚག་བྱེད་ལན་བདེ ཁྱེད་
བྱང་བློན་དུག་ཚལ་མེ་ཏོག་ལ ངེད་གསེར་དམག་གིས་ཐོག་སེར་
123



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཕབས་ལན་བདེ༔ ཁྱེད་གཡུ་རོང་བྲག་མཁར་བྱང་སྒོ་ལཿ ངེད་གསེར་
དམག་གིས་དཔའ་ངར་བསྐྱེད་དང་གོ༔ ཁྱོད་ཟུང་མེད་སོ་བ་ ཁེར་
འཁྱམ་ ང་དཔའ་བོའི་ཐར་འབྲས་འཇོག་ལན་བདེ ཁྱོད་ཤེས་
མེད་དུད་འགྲོ་དོམ་གཟུགས་ལ ང་དཔའ་བོས་ལམ་སྣ་སྟོན་ལན་བདེ
ཁྱོད་འཁྲུལ་ རྒྱུན་ཆོས་མེད་མགོ་ འཁོར་ལཿ ང་དཔའ་བོས་བཙན་
ཐབས་ཆོས་སྒོ་ཕྱེ ཁྱོས་ཞེ་སྡང་མ་བསྐྱེད་རང་སེམས་ལྷོད དགྲ་
འདུལ་དང་གཉེན་སྐྱོང་བྱ་བ་ བྲལཿ གཡུའི་རྒྱལ་ བློན་ རིམ་བཞིན་
གཏན་ཆས་བདེ ཡིད་ཤེས་པ་མ་ཡེངས་རང་རིག་ལྟོསཿ འཁྲུལ་བྱ་
དང་འཁྲུལ་བྱེད་ཡེ་མ་གྲུབ༔ ངས་དང་པོ་ཤེས་རབ་ཐོག་ཟེར་གྱིས༔
ཁྱོས་གཟུགས་ཕུང་ཤ་ཁྲག་དུམ་བུར་གཏུབསཿ ལུས་སྒྲིབ་སྦྱངས་རལ་
གྲིས་ཚུར་ཤུབས་དྲངས༔ ཚེ་བསོད་ནམས་དཔའ་རྟགས་རྒྱན་དུ་ལེན
ཤ་ཁྲག་མཆོད་ཡི་དམ་ཚོགས་འཁོར་འབུལཿ ཚོགས་གཉིས་རྫོགས་
བྱང་ལམ་ནམ་མཁའ་ནསཿ འཇའ་ལམ་ཤར་ཁྲོ་ཚོགས་བསུ་མ་ཡོད༔
བདུད་མ་སྐྲག་དག་སྣང་ལམ་འདུན་གཏོད ངས་ཕཊསྒྲ་སེ་གོལ་
གཏོགས་པའི་ཚེ༔ སྟེང་མེ་རུ་འབར་བའི་ཞིང་དུ་འཕེན༔ གླུ་གོ་ན༴ མ་
གོ༴ ཅེས་གསུངས་པ་དང་མཉམ་དུ་རལ་གྲི་གཅིག་གཡུག་ཚེ༔ བདུད་
གཟུགས་བསྒྲལ་འདྲེན་དུས་མཉམ་ཟིན༔ ཁོའི་འཁོར་གསུམ་ལུས་
ཆས་དང་རྟ་སྒ་མ་བཅས་ཁྲིད་ནས་ཁོང་གཉིས་ཐུགས་བདེ་མོར་དམག་
124



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྒར་དུ་བྱོན༔ གསེར་ལྷ་དམག་ཡོངས་ཀྱིས་བསུ་མ་བཅས་ཉི་འབུམ་
མདུན་ལ་ཁྲིད་ནས་ཁོང་གཉིས་ཀྱིས་དགྲ་བོའི་སོ་བ་དང་པོ་གཉིས་
བཏུལ་ཚུལ་དང་དཔུང་གྲོགས་ལྷས་བྱས་ཚུལ་རྣམས་གླུ་ཞུས་ཕུལཿ ཉི་
འབུམ་རྒྱལ་པོས་ཁོང་གཉིས་ལ་དཔའ་དར་གསེར་དངུལ་སོགས་ཚན་
གྲངས་བདུན་བརྒྱ་རེ་གནང་ངོ༔ ཐམས་ཅད་ཀྱིས་ངོ་སོ་བསྟོད་ཟེར་
ནས་རང་རང་གི་ལྷ་གུར་དུ་བྱོན་ནས་ཇ་ཆང་བདུད་རྩིའི་ཚོགས་འཁོར་
ལ་རོལ་བཞིན་བཞུགསཿ ཡང་བློན་པདྨ་བསྟན་འཛིན་གྱིསཿ ཁོང་
གཉིས་ལ་སྟག་གཟིག་སོགས་ཚན་གྲངས་སུམ་བརྒྱ་རེ་གནང་ནས་
དཔའ་རྒོད་ཁྱེད་གཉིས་སྐུ་ཚེ་རིང་གོ་ཆོད་ཀྱི་ངོ་སོ་བསྟོད་དར་མཚོན་
པ་ཡིན་གསུངསཿ ༈དེ་དུས་གཡུ་རོང་གི་བྱང་བློན་བྲག་ནག་དཔོན་
དང་བདུད་དམག་རྣམས་ཀྱིས་དེ་རིང་སྟག་ཐུལ་འགྲན་མེད་གཉིས་སོ་
བར་ཕེབས་པཿ ཁོང་གསེར་དམག་གི་ཁྱུ་ལ་སོང་ནས་དཔའ་འཛམ་
གླིང་གྲགས་ལེ་རེ་བྱེད་ནས་ཕེབས་འོང་སྙམ་པཿ ཉི་མ་ཁས་ལ་མ་སོང་
བར་བསྒུག་ཀྱང་ཅི་ཡང་ཐོན་རྒྱུ་མ་བྱུང མུན་ཚ་རུབ་དུས་དོམ་ཐར་བླ་
སྦྲུལ་མུན་རྒྱུག་ནག་པོ་ཟེར་བ་སྦྲུལ་ནག་ཆེན་པོ་ཞིག་ཡོད་པ་དེ་ལྟོ་
རྒྱུག་དང་ངར་ཞག་བཅས་བྲག་ནག་དཔོན་གྱི་གུར་སྒོར་ཐོན་ནས་མི་
སྙན་པའི་སྐད་ཆ་སོ་བ་གཉིས་པོ༔ གསེར་དཔའ་ཐུལ་འགྲན་མེད་
གཉིས་སོ་བ་ཐོད་འཕྲད་ནས་བརླག་སོང་ད་ཕྱིར་ལ་ཐོན་པའི་རེ་བ་ཟད
125



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ད་ཁྱོད་དཔོན་བློན་ཡོངས་ཀྱིས་ཐུགས་གཟབ་མ་བྱེད་ན་གསེར་དམག་
གིས་བྱ་ཅི་སྐོར་ཆ་མེད་རེད ང་དོམ་ཐར་བླ་སྤྲུལ་ཡང་ད་རེབ་ལས་
འཇིག་རྟེན་གསོན་གྲང་ང་ཁམས་འདུག་སྐལ་མེད་ཟེར་ནསཿ དུག་
སྦྲུལ་དེ་ལ་གློ་བུར་གྱི་གཟེར་ཤད་མི་བཟོད་པ་ཞིག་གིས་ལུས་རིང་ཐུང་
བསྡུས་ ཁོག་ སྟུད་དུག་ཆས་བརྒྱང་ནས་ཀད་སོང་ཚེ༔ བདུད་ ཁོང་
གཉིས་ལས་དམག་ཁྲི་ཕྲག་གཉིས་པོ་དུག་ཆུས་ངར་གྱིས་མྱོས་ནས་ཤི་
སོང་བ་གསེར་དཔའ་ཐུལ་གྲུབ་ཆེན་རྣམས་ཀྱིས་ཐུགས་རྣམ་མཁྱེན་ཡེ་
ཤེས་ཀྱིས་གཟིགས་བདུད་དམག་ཁྲི་ཕྲག་གཉིས་པོ་གནས་སྤར་མཛད་
དོ༔ གཡུ་རོང་དཔོན་བློན་ཐམས་ཅད་ཀྱིས་རྣམ་རྟོག་བྱས་ཨ་ཁ་ཁ་དེ་
རིང་གི་བྱ་ངན་འདི་ལྟ་བུ་རེ་འོང་མི་རུང་ངེད་གཡུའི་ཕ་ཆུས་ཡུན་རིང་
མི་འཚོ་ཐག་ཆོད་རེད་ཟེར་ནས་ཀུན་སེམས་མི་བདེ་བཞིན་བསྡད་དུས
བྲག་ནག་དཔོན་གྱིས་དགྲ་ཐུལ་ཚུལ་དང་འགྱོད་མེད་སེམས་གསོའི་གླུ་
འདི་ བླངས་སོ ཨ་རུ་ཧེ་ ཡ་བོན་ལྷ་མཁྱེན ངའི་སྤྱི་གཙུག་རྒྱན་
བཞུགས་ཐུགས་རྗེས་སྐྱོང ཚུར་ཉོན་དང་སྟག་ཐུལ་དཔའ་རྒོད་རྣམས
དེ་རིང་སོ་གོ་མ་ཆོད་དངཿ བློ་འགྱོད་མེད་རྒྱལ་ཁམས་སྤྱི་འཁྲུགས་ལ
དཔའ་རྒོད་ཐམས་ཅད་གཡུལ་ནང་འཆི༔ བོད་འཛམ་གླིང་མིའི་སྨོན་
རྒྱུ་རེདཿ མི་གཉིས་ཤོར་གཡུ་ཆས་མི་འཆོར་གི ད་རུང་སྟག་ཐུལ་རྩ་
དགུ་ཡོདཿ དེ་རེ་རེ་དཔའ་རྩལ་འགྲན་ལེ་ནི གསེར་སྡིག་ལ་ནམ་
126



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཡིན་མེད་ངེས་ཡིན དེ་རིང་འདི་དགྲ་སྐལ་མ་ཁེད་ལན ད་དགྲ་སྐལ་
མ་རྩིས་ཡར་མི་རྒྱུག དགྲ་མར་རྒྱུག་དཔའ་འགྲན་མཚར་མཚར་
དགོསཿ གཡུ་གླིང་ཕམ་རྒྱལ་མ་སོང་བརཿ དགྲ་འཐབ་དུས་འཐབ་ལ་
ངལ་གསོ་མཉམཿ ཡར་མར་གཉིས་གཡོ་རྒྱུ་ངན་སེམས་བློ སུས་མི་
འགྱེད་ཁྲིམས་རྒྱ་དམ་པོ་ཡིན༔ དམག་ཟས་ཚོང་གྲོ་སྒྲུབ་ཡར་མར་འགྲོ
མགོ་ཐོན་དང་ལམ་ཡག་སྐྱེལ་བསུ་ཆོག ཅེས་པའི་འཐབ་འདུན་ཆ་
གསལ་བོ༔ ངས་སང་ཉིན་གསེར་ལ་མདའ་ཡིག་སྐུརཿ ངེད་ཅི་གཞིན་
གསེར་དམག་གིས་སྒྲུབ་ངེས་ཡིན༔ ད་འཕྲོས་དོན་ཡུན་རིང་མ་འཐབ་
བརཿ དཔའ་ཁེ་ཕམ་ཤན་ཐང་འབྱེད་ལེ་མིན གལ་ཁྱེད་སྟག་ཐུལ་
ཡོངས་ཀྱིས་མ་ཐུབ་ན ང་བློན་ཆེན་ བྲག་ནག་ ཁྲི་ལས་བཞེངས
འཁོར་གསུམ་ཞབས་རྟ་ཚད་ལྡན་བཅསཿ དུག་ཆུ་གསོལ་ངར་བསྐྱེད་
གསེར་ལ་འགྲོ༔ མི་བཟུང་དང་མི་བསད་ཤ་ལེན་དྲུག གསེར་ཁྲོམ་
ཚོགས་དཔའ་རྩལ་ཅི་འདུག་འགྲམཿ སྤྲང་ལས་དམག་ཅི་ཡོད་ཐལ་
བར་བརླག གང་རྒོད་ལག་བཟུང་ཁྱི་བཞིན་ཁྲིལཿ གཡུ་ཕ་ཆས་མི་
འཆོར་བློ་བདེ་མོ༔ བློན་ཕྱིར་ཕེབས་ཁྱེད་རྣམས་ལྟད་མོ་ལྟོས གསེར་
ཁྲམ་འགར་ཁྲིམས་ཆད་ང་ཡིས་གཅོད ལོ་ཟླར་མིག་མནར་ངན་སོད་
དགོསཿ ངས་རྒྱལ་པོའི་སྐུ་དགྲ་ཐུབ་ལེ་དངཿ དཔའ་གླིང་བཞི་གྲགས་
ལེ་སྨོན་རྒྱུ་ཞིག མ་ཐོན་དུས་བོན་ལྷ་ཡོངས་མདུན་དཔལཿ ཁྱེད་སྟག་
127



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བློན་བདུད་དམག་སེམས་བདེར་མཛོདཿ ངས་ཅི་བསམ་འགྲུབ་ངེས་
ཐེ་ཚོམ་མེདཿ གླུ་གོ་ན༴ མ་གོ༴ ཅེས་ཟེར་ནས་དཔོན་བློན་རྣམས་རང་
རང་གི་གུར་དུ་སྐྱེ་འོ༔ ཉི་མ་དེའི་ཕྱིར་ནང་སྔ་མོ་ཉི་ཤར་རྩེ་ལ་བྲག་
ནག་དཔོན་གྱིས་ཡར་མར་དགྲ་འཐབ་དང་དགྲ་ངལ་དུས་མཉམཿ དེ་
མིན་ཡར་མར་གཉིས་ཀྱི་ཟས་འཚོལ་གྲོ་ཚོང་སོགས་ཅི་བྱེད་ན་མགོ་
ཐོན་ལམ་ཡག་སྐྱེལ་བསུ་བྱེད་རྒྱུ་དང༔ ངན་གཡོ་རྒྱུ་འཕྲོག་བཅོམ་མི་
བྱེད་པའི་ཁྲིམས་རྒྱ་ཡིན་ཚུལ་གྱི་ཆ་ཕྲིན་གསལ་བོ་མདའ་ཡིག་གསེར་
དམག་ལ་བསྐུརཿ མདའ་ཡིག་དེ་ཉི་འབུམ་གྱི་མདུན་ལ་ཐོན་ནས་ཡི་
གེར་གཟིགས་དུས་ཡར་མར་གཉིས་དགྲ་འཐབ་དང་ངལ་དུབ་དུས་
མཉམ་བརྡ་སྟོན་བྱེད་རྒྱུ་དངཿ དེ་མིན་གྲོ་སྒྲུབ་ཟས་ཚོང་སོགས་ཅི་བྱེད་
ཆོག་ཚུལ་འདི་ཁོང་བདུད་ལུགས་ཡིན་ཀྱང་དེ་ནི་བཟང་སྲོལ་ཞིག་རེད་
གསུངས་ནསཿ ཕྱིར་ཡིག་ལན་ལ་དེ་བཞིན་བྱེད་ཚུལ་སོགས་ཆ་ཕྲིན་
གསལ་བོ་ཡི་གེ་མདའ་ལ་བཏགས་ནས་བསྐུརཿ མདའ་ཡིག་དེ་ཕྱིར་
ནག་དཔོན་གྱི་མདུན་ལ་ཐོན་ནས་བལྟ་དུས་རང་ཅི་བསམ་ལྟར་བྱེད་
ཆོག་ཚུལ་གྱི་མདའ་ཡིག་ཕྱིར་ལ་ཐོན་རབ་རྣམས་ཀུན་ལ་བཀའ་ཕེབསཿ
ཐམས་ཅད་ཀྱིས་ལགས་སོ་དངཿ དེ་བཞིན་འཐབ་དགོས་ཞེས་ སེམས་
དགའ་དགའ་བྱེད་ནས་ལོག་ཟས་ཤ་ཆང་ཧ་ལའི་དུད་མར་སོགས་སྤྱོད་
བཞིན་བསྡད་དོ༔ ཉི་མ་དེའི་ཕྱིར་ནང་བརཿ གསེར་ལྷ་དམག་རུང་སྡེ་
128



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དམག་ཁྱུ་ནས ངང་རི་བལ་བློན་འཕྲུལ་ལྡན་དངཿ ཉུག་བློན་རྗེས་
དཀར་དཔའ་འཛིན་གཉིསཿ འཁོར་གསུམ་ཆིབས་རྟ་རྒྱན་དྲུག་ཤར
དཔུང་གྲོགས་མགོན་དམག་བྱེ་བ་བཅསཿ མར་གཡུ་དམག་ཁྱུ་ལ་དགྲ་
རྒྱུག་ཕེབསཿ དེ་མ་ཐག་ཁོང་གཉིས་རྫུ་འཕྲུལ་གྱིས་གདོང་ལམ་ཁ་
མདོ་ནས་མར་གཟིགས་དུས་འདུལ་སྐལ་སྟག་ཐུལ་མེ་ཐུབ་དང༔ ཆུ་
ཐུབ་ཟེར་བ་གཉིས་ཀྱིས་དམག་ཁྱུ་ལ་བརྒྱུགས་ནས་བདུད་གུར་ལྔ་
བརྒྱ་རེ་ཚལ་བར་འཕངསཿ དེའི་ནང་ལས་དམག་སྟོང་ཕྲག་ལྔ་རེ་རལ་
གྲིས་བསད་ནས་སྒར་མཐའ་ཡར་བྱོན་ཞོར་རལ་གྲི་གཉིས་མར་ས་ལ་
ཕྱིས་དུས་བདུད་དམག་ཁྲི་བོའི་ལས་སྒྲིབ་སྦྱོང་ཕྱིར་བསྐལ་མང་སྐད་
ཅིག་ལ་བསྒྱུར་ནས་ངན་སོང་དུ་འཕངསཿ ཡར་ཕྱིས་ཚེ་ལས་སྒྲིབ་ལྷག་
མེད་སྦྱངས་མཐར་ཤུབས་ལ་དྲངས་དུས་གནས་ཆེན་ཟངས་མདོག་
དཔལ་རིར་བཀོད་ནསཿ ཀི་སྒྲ་ལན་གསུམ་རེ་བཏབ་ནས་ཕོ་རྒོད་པོ་
ཡོད་ན་རྗེས་ནས་ཤོག་དང་དཔའ་རྩལ་འགྲན ངེད་གཉིས་སྒུག་ཞོར་
འགྲོ་གསུངས་ནས་ཕེབས་ཚེ དེ་མ་ཐག་སྟག་ཐུལ་མེ་ཐུབ་དང་ཆུ་
ཐུབ་དཔའ་བོ་ཡ་མེད་གཉིསཿ གོ་གྱོན་འཁོར་གསུམ་ཞབས་རྟ་ཤརཿ
དམག་ཤོར་བློས་འགྱོད་ངར་ལངས་བཞིན༔ དཔུང་གྲོགས་མེ་འདྲེ་ཆུ་
འདྲེ་བྱསཿ མེ་ཐུབ་བླ་སྤྱང་དམར་པོ་དངཿ ཆུ་ཐུབ་བླ་འཕར་ནག་པོ་
གཉིསཿ ཁ་དུག་མེ་དུག་ཆུའི་ཁ་རླངས་འཕྱུརཿ སྟག་ཐུལ་གཉིས་སྔོན་
129



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཡར་མདུར་འོང༔ བདུད་གཉིས་ལྷ་སྲུང་བླ་གནས་འདུ དཔའ་ཐུལ་
གཉིས་མདུན་ངར་རྒྱུག་བཅསཿ གློག་དམར་འཁྱུགས་བཞིན་སྟེང་
མཆོང་ཚེ གཉིས་པོ་རལ་གྲིའི་ངར་ལ་དྲངསཿ ལྷ་སྲུང་དང་བཅས་རྔ་
ཡབ་སྤརཿ དེ་མ་ཐག་སྟག་ཐུལ་གཉིས་ཀྱི་སེམས་ལ་ཞེ་སྡང་རྔམ་
འཁྲིགས་མེ་རུ་འབར་འབར་ཆུ་ནག་ཁོལ་ཁོལ་བཞིན་ཡར་དཔའ་ཐུལ་
གཉིས་སྟེང་ལ་ཀི་ཤར་བཅས་བརྒྱུགསཿ ཁོང་དཔའ་ཐུལ་གཉིས་སྟག་
ཐུལ་གཉིས་སྟེང་མར་གོམ་དགུར་རྒྱུག་ནས་འོ་ཉིས་འགབ་ཐང་ལ་
བཞི་པོ་ཐོད་ཆར་ཚེ༔ དང་པོ་བལ་བློན་འཕྲུལ་ལྡན་སྟེངཿ སྟག་ཐུལ་མེ་
ཐུབ་ཡ་མེད་ཀྱིསཿ ཞེ་རྔམ་འབར་སྟག་རལ་དུག་མདའ་བླངསཿ སྤྲོ་
ངར་འཁྲུག་གཟིག་ཤུབས་རྭ་གཞུ་བླངསཿ མདའ་གཞུ་སྟེབས་ཚུར་
ཚད་འདོམ་གང་གཞལཿ བཙན་གླུ་ངར་མ་འདི་ཤར་རོ༔ གླུ་ཧ་ལ མ་
ཐ་ལ༴ ཨོ་མ་དྲི༴ གཡུང་དྲུང་བོན༴ མི་ང་ཡི་སྤྱི་གཙུག་རྒྱན་བཞུགས་
སྐྱོང༔ སྟེང་ཟངས་ལྕགས་བསྲེ་ཡི་སྐུ་མཁར་ནས༔ བདུད་བཀྱེ་བཙན་
རྒོད་དམར་པོ་ལཿ བོན་མུ་སྟེགས་མེ་གྲུབ་དགུ་བརྒྱས་བསྐོར༔ དུས་དེ་
རིང་མེ་ཐུབ་སྡོང་གྲོགས་འབོདཿ ས་འདིའི༔ ས་འདིའི༴ ཁམས་ཟལ་
སྒང་ཆུང་གི་འོ་ཉིའི་ཐངཿ ངེད་གཡུ་གླིང་དགྲ་འཐབ་ས་མཚམས་རེད
ཕོ་ང་འདྲ་ང་ངོ༔ ཕོ་ང་འདྲ་ང་ངོ༴ བཙན་གཡུ་རྗེའི་བྱང་བློན་བྲག་ནག་ .
གི ཡང་བློན་སྟག་ཐུལ་རྩ་དགུའི་ནངཿ ང་ཡ་མེད་མེ་ཐུབ་བཙན་པོ་ནི༔
130



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མུ་སྟེགས་མེ་གྲུབ་དུག་འགྱུར་ཟེརཿ ཚུར་ཉོན་དང་བལ་ཕྲུག་ཁྲ་རིས་བོ༔
དྲིན་བཟང་ངན་མི་ཤེས་ནོར་ལེ་འགི སྔོན་བལ་བོ་ཤིང་ཀུན་རི་རྒྱལ་
གྱི བློན་གཅེས་ཕྲུག་ངན་འབྱུང་བཏང་ལོབས་ཁྱིའི དགྲ་ནག་པོ་
གླིང་ལ་ཕ་ཆུས་བཙོརཿ དགྲ་ཕ་བསད་ལག་དམར་ཞབས་ཞུ་སྒྲུབ༔ ཅི་
འདྲ་ལེ་མི་ངན་སྐྱེས་སྡིག་འགི ཁྲེལ་མི་དགོས་མི་རྗེས་ཁྱི་ལྡོམ་བྱ
ངེད་གཡུ་བལ་ཆོས་ལུགས་གཅིག་པ་ལཿ འཛེམས་མི་ཤེས་གསེར་
དམག་སྣ་འདྲེན་གཙོ དེ་རིང་ཉི་མའི་སྔ་དྲོ་ལཿ ངའི་དམག་ཁྱུར་སྟོང་
རྒྱུག་དཔའ་ངོམ་བྱེདཿ ལས་དམག་གུར་ཁྲ་མོ་ལྔ་བརྒྱ་དངཿ བདུད་
དམག་སྟོང་ལྔ་ཡུལ་མེད་བྱསཿ ད་རུང་འདི་ནས་སྡང་མིག་བགྲད༔
ངའི་བླ་སྤྱང་ལྷ་སྲུང་བཅས་པ་བརླགསཿ སྡིག་བྱ་ངན་རི་ཡི་མི་ཁྱོགས་
ལསཿ དགྲ་ཉེས་ཅན་བལ་བློན་ཁྱི་ཡིས་ཐོན༔ བཙན་གཡུ་རྗེ་རྒྱལ་
བློན་སྐུ་དགྲ་དང ང་མེ་ཐུབ་དམག་བརླག་ཤན་པ་ལཿ དཔའ་གཏང་
རག་ངོ་སོ་བསྟོད་དར་ནི༔ དུག་མདའ་རྒོད་མེ་ཞགས་དམར་པོ་འཕེན༔
ཡར་མ་མཐོ་ཀླད་སྒམ་གནམ་ལ་གཏོརཿ ངས་སྐྱབས་གནས་བཙན་
བཀྱེ་མཆོད༔ མར་མ་དམའ་སྙིང་རྩ་སྲོག་འཛིན་ཆོད བོད་ཕུང་བྱེད་
སྡེ་དགུའི་ཟ་སྐལ་གྱིསཿ དགྲའི་སྣ་འདྲེན་བལ་བློན་ཁྲ་རིས་མགོར
དུག་ཧོ་མ་ཡ་ལ་མདའ་ཟོར་ཤརཿ གླུ་གོ་ན༴ མ་གོ༴ ཅེས་ཟེར་བ་དང་
མཉམ་དུ་མེ་མདའ་འཕངས་བྱུང་པཿ ཁོང་ཟད་པ་ཆུའི་ཏིང་ངེ་འཛིན་
131



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ལ་བཞུགས་ཡོད་པསཿ དུག་མདས་ཕོག་དང་ཕོག་ཡུལ་ཅི་ཡང་མེད
བདུད་ཀྱི་མེ་ངར་ཆུས་བསངཿ དུག་ཟེར་གྱིས་དབུ་ཅུང་ཟད་སྙང་ཐིམ་
བྱུང་བ་གྲིབ་སེལ་མཁའ་འགྲོས་ནམ་མཁའ་ནས་ཁྲུས་ཆབ་གསོལ་
དུས་དུག་ཟེར་གྱི་དབུ་སྙུང་གཞི་ཟླ་བ་སྤྲིན་ལས་གྲོལ་བཞིན་དྭངས་
སོང་ངོ༔ དེ་མ་ཐག་འཕྲུལ་ལྡན་ཡ་མེད་ཁོ༔ ཐུགས་གཏུམ་རྔམ་མི་
བཟོད་སྲིན་པོའི་གཟུགསཿ སྐུ་སྟོད་གྱེན་བསྐལ་པའི་མེ་དཔུང་འབར
སྐུ་སྨད་ཐུར་སྲིད་པའི་རླུང་དམར་འཚུབསཿ ཞལ་རྐན་རྡེབ་འབྲུག་
ལྡིར་སྤྱན་གློག་འགྱུ སྐུ་ཆེ་ལ་ལྷུན་པོའི་དགུང་དང་མཉམ གཡས་
སྟག་རལ་ནང་ནས་གསེར་མདའ་བླངསཿ སྟེང་ལྷ་དམག་སྐར་ལྟར་ཤ་
ར་རཿ གཡོན་གཟིག་ཤུབས་ནང་ནས་ལྕགས་གཞུ་བླངསཿ འོག་ཀླུ་
དམག་རྒྱ་མཚོ་མེ་རེ་རཿ མདའ་གཞུ་སྟེབས་དགྲ་ཚད་རྒྱང་གྲགས་
འགེངསཿ བར་གཉན་དམག་སྤྲིན་ལྟར་འཐིབ་སེ་འཐིབསཿ རྟ་ཆིབས་
གོང་ཡང་བཞུགས་གོ་རྨོག་རྒྱུད ལྷ་སྤྲུལ་པའི་སྲུང་མ་ཉི་ལི་ལི དགྲ་
དབང་མེད་ཀླད་པ་འགེམས་བྱེད་གླུ དཔའ་བོའི་ངར་དབྱངས་འདི་
གྱེར་རོ༔ གླུ་ཨ་ལ༴ ཐ་ལ༴ ཨོ་ཆུང༔ ཡང་དག ལྷ་བྱང་སེམས་
ཐུགས་རྗེས་འགྲོ་ཁམས་སྐྱོངསཿ གནས་ལྷོ་ནུབ་རྔ་ཡབ་དཔལ་རི་ནས༔
རྗེ་སངས་རྒྱས་པདྨ་སྤྲུལ་འཁོར་བཅསཿ དུས་དེ་རིང་གནས་མཆོག་
འདི་རུ་བྱོན༔ བདུད་འདི་ཉིད་ཞིང་དེར་ཁྲིད་རོགས་མཛོད༔ ས་འདིའི་
132



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ས་འདིའི༴ མདོ་ཟལ་སྒང་ཆུ་བཞི་འོ་ཉིའི་མཐ༢ ངེད་གཡུ་གསེར་
དགྲ་འཐབ་ས་ཆ་རེད ཕོ་ང་འདྲ༴ ཕོ་ང་འདྲ༴ ང་སྐྱེ་བ་འདི་གོང་རྔ་
ཡབ་ཞིངཿ དཔལ་རིག་འཛིན་རྡོ་རྗེ་ཁྱུང་གཤོག་ཟེརཿ བདུད་ཁྱོད་
སོགས་འདུལ་བའི་དཔའ་བོ་རུ༔ མགོན་པདྨའི་བསམ་བསྐོས་བལ་
ཡུལ་འཁྲུངསཿ དུས་ད་ལྟ་ཉི་འབུམ་བཀའ་བློན་ནང ང་ངང་རིར་
འཕྲུལ་ལྡན་ཡ་མེད་ཟེརཿ བདུད་ཁྱོད་ཀྱི་སྲོག་ལེན་ཤན་པ་ཡིན༔ ཚུར་
ཉོན་དང་གཡུ་ཕུག་དམར་ཟེད་པོ༔ ཁྱོས་ང་ལ་མཚང་འབྲུ་དགོས་གལ་
ཆུང ངས་བལ་བོའི་ཕ་ཆུས་བཙོང་མ་མྱོང དཔོན་རི་རྒྱལ་སྐུ་ཆུས་ང་
ཡིས་སྒྲུབ༔ གླིང་ལྷ་དམག་ལུག་རྫོང་ཕབ་མིར་འོང༔ དགྲ་ཐེངས་ལན་
ལྔར་གླིང་ཁྱུར་བརྒྱུགསཿ ངས་དཔའ་ཐུལ་ཞིག་གི་ཐོག་དྲངས་པས
གླིང་ལྷ་དམག་འབུམ་ཕྲག་ཡུལ་མེད་བྱསཿ ངེད་གཉིས་པོའི་བསམ་
སྤྱོད་གནམ་ས་ཁྱད༔ ང་ལྷ་བུར་མི་དགེ་སྤང་མི་དངཿ ནང་སངས་རྒྱས་
ཆོས་ལ་ཤིན་ཏུ་དརཿ ཉམས་ལེན་ཡང་ཕྱག་རྫོགས་གཉིས་ཀ་ཡིན༔
ཁྲ་མོ་གླིང་གི་དཔའ་ཐུལ་རེདཿ དེ་སྐྱེ་བ་སྔོན་མའི་བཟང་འབྲེལ་ལན
གསེར་ཉི་འབུམ་དཔའ་བོ་ངའི་སྒོར་བྱོན༔ དགྲ་མེད་དང་གྱོད་མེད་
ནང་ཀུན་བསྒྲིག ཁྱོད་ཁྲ་མོ་གླིང་ལ་བྱོན་རྒྱུ་ཡིན༔ དགོས་གཞི་དང་
འགྲོ་དོན་མང་པོ་ཡོད༔ གཡུའི་བསེ་རྫོང་དང་ཆུ་སྨད་མདའ་ཡི་རྫོང
མཐའི་ ཕྲ་མེན་ཕུབ་ རྫོང་ ལ་ སོགས་ པཿ རྫོང་ ཁག་བརྒྱད་པོ་ ཕབ་
133



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
རོགས་ གསུངསཿ བཀའ་མ་ཆོག་ང་ཉིད་གླིང་ལ་བྱོན༔ དཔོན་ ཉི་
འབུམ་རྒྱལ་པོའི་མཆན་ཁེབས་བྱསཿ ངར་ངང་རུ་ཁྲི་སྡེའི་དཔོན་ཐོབ་
གཏ5 ངེད་གླིང་དཀར་རྒྱལ་བསྟན་འཕྲིན་ལས་དངཿ བདུད་ནག་
ཕྱོགས་མགོ་འཕང་སྨད་མི་རེདཿ ད་ལོ་ཡང་གཡུ་རོང་ལྟོ་འགྲང་གྲགས
གླིང་སང་བརླག་གནང་བརླག་འཐབ་པོ་ཟེརཿ ངེད་གཡུ་གླིང་ནོག་
གཞི་མེད་པ་ལཿ རྩོད་དགྲ་མཐའ་ལན་མང་གཡུ་ཡིས་བསྐོརཿ གླིང་མི་
འགུལ་ག་མེད་དགྲ་ཡིས་བསྐུལཿ དཔོན་ཕྱུག་པོ་ཕུང་ཁར་ལག་འགོང་
བཀྱག བྱུར་རང་བཙལ་གནམ་ས་འཁྲུག་སྐྱིད་རསཿ ཁྱེད་བྱང་བློན་
ཁྱི་དམག་ངོ་ལེན་ལཿ ངེད་གསེར་དམག་སྔོན་ཆས་འདུལ་སྐལ་བབས༔
ཁྱེད་འདུལ་དོན་དཀོན་མཆོག་སྤྱི་དགྲ་རེད དུས་དེ་རིང་ཉི་མའི་སྔ་དྲོ་
ལཿ ང་དཔའ་བོའི་འགྲོ་དོན་བདུད་སྟོང་ལཿ འཁོར་རྒྱུན་བཅད་དག་
པ་རྔ་ཡབ་སྤརཿ དེའི་རྗེས་ནས་བདུད་ཕྲུག་དམ་ཉམས་ཁྱོདཿ དགྲ་
བསྒྲལ་བྱ་མ་ནོར་ངའི་ལག་སླེབསཿ བཙན་གཡུ་རོང་ཕ་ཆུས་འགྲུབ་ལེ་
དངཿ ཕྱིར་ཐོན་སྙམ་འཇིག་རྟེན་འདུག་སྐལ་ཟད ཁྱོའི་སྔ་གཏམ་ངའི་
མགོ་གཏོར་ཟེར་བ ཁ་རྒོབ་དང་ལུང་ཀོབ་ལམ་མ་ཐལཿ དུག་མདའ་
དེ་གར་སོང་ངས་མ་གོ བཙན་ལྷ་འབོད་དཔུང་གྲོགས་གར་ཡོད་ལོ
ཅི་མེད་ལེ་གནམ་འབོད་སྨྱོན་པའི་བྱཱ ཁྱོད་ཞེ་སྡང་རང་རྒྱུད་ངར་
ཁེངས་ཅན མི་ཉེས་ཁར་རི་གཟར་རྦབ་རྒོད་འཕྲད འབྲོསཤོར་བ་
134



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཁོམ་ལོང་ཡོད་ལེ་མིན༔ ཁྱོའི་ཐ་མལ་རྟོག་ཚོགས་རང་སར་ལྷོདཿ ཡིད་
ཤེས་པ་མ་ཡེངས་མཉམ་པར་ཞོག དྭངས་སངས་དེ་གསལ་ལེ་རིག་
ངོ་བཟུངཿ གནས་རྔ་ཡབ་དཔའ་རིར་འདུན་པ་གཏོད ངས་ཐབས་
དང་ཤེས་རབ་ཕྱག་རྒྱ་ཡིསཿ བཙན་ཐབས་ཀྱི་ཐར་ལམ་སྟོན་རན་རེད
གཞུ་ཡར་མཆོག་གཟའ་རྒོད་དམར་པོས་སྲུངས༔ གཞུ་མར་མཆོག་མ་
མོ་རེ་ཏིས་བཀྱགསཿ གཞུའི་འཆང་བཟུང་དམ་ཅན་མགར་བས་བཟུང༔
གཞུ་རྒྱུད་མགོན་ཆེན་སྡེ་ལྔས་བསྲང༔ གསེར་མདའ་སྤེང་བཙན་རྒོད་
རོལ་བས་སྐྱོརཿ མདའ་རྩེ་གནོད་སྦྱིན་ཤན་པས་དྲངསཿ ཡར་མ་མཐོ་
བདུད་ཕྲུག་ཀླད་རྒྱ་གཞོམསཿ མར་མ་དམའ་འཁོར་བའི་ལས་རྒྱུན་
ཆོད མདའ་ཚུར་འཕུར་ལས་སྒྲིབ་ལྷག་མེད་སྦྱངསཿ ཚེ་བསོད་དཔལ་
དཔའ་རྟགས་རྒྱན་གཟི་ལེན༔ ལུས་ཤ་ཁྲག་བདུད་རྩིའི་རྣམ་པ་རཿ ལྷ་
རྩ་གསུམ་ཚོགས་འབུལ་ཐུགས་དམ་བསྐངཿ ཕཊདྲག་བརྗོད་རྣམ་
ཤེས་དཔལ་རིར་འཕེན གླུ་གོཌ མ་གོ༴ ཅེས་གསུངས་པ་དང་མཉམ་
དུ་གསེར་མདས་བདུད་གཟུགས་བསྒྲལ་འདྲེན་དུས་མཉམ་བྱས་ཟིན
ཁོའི་མགོ་རྨོག་འཁོར་གསུམ་ལུས་ཆས་རྟ་སྒ་མ་བཅས་ཁྲིརཿ ཡང་
རྗེས་དཀར་དཔལ་འཛིན་རྒོད་པོའི་སྟེངཿ སྟག་ཐུལ་ཆུ་ ཐུབ་དུག་
འཛིན་གྱི༔ ཞེ་རྔམ་འཁྲུག་ངར་སྐད་དཔའ་འདར་བཞིན གློའི་དུག་
སྟར་ཤུབས་ནས་བླངས་དཔའ་ལུང་ལག་པར་བསྐོན༔ གནམ་འཕྱར་
135



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཚད་ངར་གླུ་འདི་ཤར་རོ༔ གླུ་ཧ་ལ༴ མ་ཐ་ལ༴ ཨོ་མ་དྲི༴ གཡུང་དྲུང་
བདུད་ང་ཡི་སྐྱབས་མཆོག་བདག་ཞལ་གཟིགསཿ གནས་འོག་ཕྱོགས་
དུག་མཚོ་ཁོལ་མ་ནསཿ ཀླུ་ཆུ་བཙན་གདོལ་རྗེ་ནག་པོ་ལཿ བོན་མུ་
སྟེགས་ཆུ་གྲུབ་དགུ་བརྒྱས་བསྐོརཿ དུས་དེ་རིང་ཆུ་ཐུབ་སྡོང་གྲོགས་
འབོད༔ ས་འདིའི༴ ས་འདིའི༴ ཁམས་ཟལ་སྒང་འོ་ཉིའི་ཚྭ་འགབ་ཐང
ངེད་གཡུ་གསེར་དགྲ་འཐབ་ས་མཚམས་རེད༔ ཕོ་ང་འདྲ༴ ཕོ་ང་འདྲ༔
ནང་པའི་བསྟན་པ་བཤིགས་མི་དངཿ བོན་ཆབ་ནག་རིགས་བཞིའི་
བསྟན་སྐྱོང་བ ང་གཡུ་རོང་བཙན་རྗེ་ཡ་མེད་ཀྱི༔ བྱང་བློན་བྲག་ནག་
ཡང་བློན་ནངཿ སྟག་ཐུལ་ཆུ་ཐུབ་དུག་འཛིན་ནི༔ མུ་སྟེགས་ཆུ་གྲུབ་
ནག་པོ་ཟེརཿ ཚུར་ཉོན་དང་གསེར་ཕྲུག་དམར་སྐེ་བོ ངེད་ཉེས་མེད་
གཡུ་རོང་རྒྱལ་བློན་ལཿ གླིང་གསེར་གཉིས་དཔའ་ངོམ་ཚད་མེད་
གཏམ ངེད་གཡུ་རོང་བདེ་སྐྱིད་ཞོ་བཞིན་ཆགསཿ ཁྱེད་གསེར་ཁྲམ་
སྤྱང་དམག་ཁྲག་དཀྲུགས་འཕྱུརཿ གཡུའི་བྱང་སྒོ་ཁྲིམས་ར་བཙན་
སྐུང་ཤོམས རྟ་ངན་འགའ་གཡག་རྒན་ཞིག་གི་རྗེསཿ དོན་ཆུང་ལ་
བཟློག་མེད་བྱ་ངན་རཿ དགྲ་ནག་པོའི་ལས་མཐའ་གཏད་རྒྱུ་འདི༔
སྡིག་གནམ་འབབས་སར་བཀལ་སའི་མི་ཁྱོག བཙན་གཡུ་རོང་ཕ་
ཆུས་རྔམ་སེམས་ཡངཿ ངེད་བྱང་བློན་བྲག་ནག་དཔོན་བློན་གྱིས
དཔའ་རྒྱུ་རྩལ་དཔུང་ཤེད་གང་ཐད་ནསཿ དགྲ་ཁྱི་ལ་མི་སྦྱིན་ཐག་ཆོད་
136



-
-----
--
-
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཡིན༔ སྟེང་ལོའི་ཟླ་བ་སུན་ཆད་ནསཿ ཁྱོད་གསེར་གླིང་གཉིས་འདྲེར་
ཞུགས་ གཡུ་རོང་ལཿ རྟ་བཅད་དང་མི་བཟུང་ འགོང་ བློན་གསུམ
ཁས་ཉིན་པར་སྟག་ཐུལ་ཀོང་འདོམ་བཀྲོངསཿ ད་ནང་ཡང་ང་ཡི་
དམག་ཁྱུ་ནས ཁྱོའི་ངར་རྒྱུག་བདུད་དམག་སྟོང་ཕྲག་ལཿ བསད་
གཏུབ་དང་ཀི་ཤར་ཤ་འབོད་བྱེདཿ ཚོད་ཟིན་མེད་ད་རུང་འདི་ནས་
བསྒྲུག ཅི་འདྲ་ལེ་ཞེ་སེམས་གནག་ལུགས་འགི ཁ་སོ་སྡམ་སྤྲོ་ངར་
ཞེ་དུག་ཅན ཁྱོད་གསེར་ཕྲུག་ཁྲམ་འཁྱར་འཆི་ལ་ཉེ ང་ཆུ་དུག་ལག་
སླེབས་ངོ་མཚར་ཆེ རྟ་མི་ཆོག་སར་བོབས་ཕྱག་གསུམ་འཚོལ ངས་
ཁྱོད་མགོར་དུག་སྟར་ཕྱག་དབང་བསྐུརཿ མི་ལས་ཅན་བདུད་ཞགས་
ནག་པོས་འཛིན༔ དུག་ཆུ་ངར་མའི་བྱིན་རླབས་བྱེདཿ མགོན་སྐྱབས་
བྲལ་བོན་ལྷའི་ཞིང་དུ་འཕེན༔ ཚེ་འདི་ཕྱི་བདེ་སྐྱིད་སྡིག་འཁྲུལ་འཁོར
མུན་ནས་མུན་པར་སྣང་རྒྱུ་རེདཿ དེས་སྟབས་ཀྱིས་གསེར་དམག་ཁྱི་ལ་
འགྲོ༔ ངས་དམག་ཀྱོང་ཤ་ལེན་མཚར་མཚར་བཀུགསཿ ཁྱོའི་ཅི་ང་
ཡིས་རན་ལེ་རེད ཁྱོད་དགའ་མོས་ཨེ་ཡོད་སྡིག་དམ་པཿ འབྲོས་རྒྱ་
ལམ་ཚེ་ཐར་ངས་མི་གཏོང ངའི་དུག་སྟར་འདི་ཡི་སོ་ཁར་ལྟོསཿ སྟར་
ལྟག་ལ་དུག་ ཁོལ་སྟར་མགོར་མེ སྟར་ སོ་ནས་དུག་ཚྭ་ཐ་ ར་ རཿ
དཔའ་ལུང་གྱེན་དུག་རླངས་འཐུལ་བཞིན་པརཿ དགྲ་ཤན་པ་གསེར་
ཕྲུག་མགོ་ལ་འབུལཿ ལུས་ཤ་ཉིལ་ཁྲག་འདམ་བསྲེ་ལེ་དངཿ བདུད་
137



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དམག་ གི་ཤ་ ལན་ ཁུག་ལེ་ གཉིས གཡུའི་ ཆས་འགྲུབ་ དཔའ་ ངོ་
འཛུམས་ལེ་གསུམཿ མ་ཐོན་དུས་ཆུ་ཐུབ་མིན་རྟགས་གྱིསཿ དུག་ཧོ་ཡ་
ཧོ་ཡ་དུམ་བུར་ཆད༔ གླུ་གོཌ མ་གོ༴ ཅེས་ཟེར་བ་དང་མཉམ་དུ་དུག་
སྟར་གྱིས་གཅིག་གཡུག་བྱུང་བ ཁོང་འོད་ལུས་འཆི་མེད་རིག་འཛིན་
ཡིན་པས་ཚེ་ལྷ་དང་སྲུང་མ་རྣམས་ཀྱིས་བྱིན་རླབས་གོ་སྲུང་བ་བཙན་
པས་ཅི་ཡང་མ་ཐུབཿ དུག་སྟར་དབུ་རྨོག་ལ་ཕོག་ཚེ་དབུ་རྨོག་ནས་མེ་
རུ་ཚ་ལ་གསུམ་ཕྱིར་ཁོ་རང་ལ་ཕོག་པས་འཁོར་གསུམ་ལུས་ཆས་
ཐམས་ཅད་དབང་མེད་དུ་བསྲེག་སོང་ངོ༔ ཁོ་གོས་མེད་གཅེར་བུར་
བསྒྲུགས་སྐབས་ལུས་ཤ་གཞོབ་གདོང་ནག་སོལ་བ་ལྟ་བུར་མ་ཤི་
དབུགས་རྔ་ཡོད་པ་ཙམ་ཞིག་ཏུ་གྱུར་ནས་ཐང་ལ་འགྱེལ་སྐབསཿ ཁོང་
གིས་བདུད་དེ་ལ་ཐུགས་བྱམས་སྙིང་རྗེ་ཚད་མེད་རྣམ་པ་བཞིའི་སྒོ་
ནས་དགེ་སྡིག་གཏོང་ལེན་དངཿ རིག་པ་བཙན་ཐབས་ཀྱིས་ངོ་སྤྲོད་གླུ་
ཚོར་བ་རང་གྲོལ་འདི་བླངས་སོ༔ གླུ་ཨ་ལ༔ ཐ་ལ༴ ཨོ་ཆུང༔ ཡང་
དག་ཆོས་ལ= ལྷ་འཕགས་པའི་ཐུགས་རྗེས་འགྲོ་དྲུག་སྐྱོངས གནས་
དག་པ་ལོངས་སྐུའི་ཞིང་ཁམས་ནསཿ མགོན་བྱང་སེམས་ཕྱག་པད་
སྤྲུལ་འཁོར་བཅསཿ དུས་དེ་རིང་གནས་མཆོག་འདི་རུ་བྱོན༔ བདུད་དེ་
ཡི་ལམ་སྣ་དེ་རུ་དྲོངསཿ ས་འདིའི་ས་ངོ༴ ས་འདིའི་ས་ངོ༴ ཁམས་
ཟལ་མོ་ཆུ་བཞིའི་འོ་ཉིའི་ ཐང བདུད་ལས་དག་ཁྱོད་ཞིང་ཁམས་
138



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བསྒྲོད་ས་རེད ཕོ་ང་འདྲ༴ ཕོ་ང་འདྲ གླིང་གསེར་ཤོག་བརྒྱད་
བཅུའི་རྒྱལ་པོ་ནི༔ གྲུབ་ཆེན་ཉི་འབུམ་དཔའ་བོའི་བློན༔ ང་ཉུག་བློན་
དཔལ་འཛིན་ཡ་མེད་ཟེརཿ གསེར་ཉུག་སྡེ་ཁྲི་ཡི་དམག་དཔོན་རེད
ཚུར་ཉོན་དང་གཡུ་ཕྲུག་ཤི་མ་གསོན༔ ངེད་གཡུ་གླིང་ད་སྔོན་ཅི་དོན་
མེདཿ ཁྱེད་གཡུ་རོང་འདུག་ཚུགས་མ་ཡོད་ལེ བྱ་བྱེད་མང་སྡིག་རི་
རང་བསྙིལ་དོན ལས་སྔོན་ཐལ་རྗེས་འགྱོད་འཕྱི་ཚར་རོ ཁྱེད་ཅི་
བསམ་གླིང་བས་མི་ཁུར་གི གླིང་ཟེར་བ་བདུད་ཀྱི་ཁ་གནོན་རེད
དགྲའི་སྣ་གསུར་བཞུགས་དབང་མ་སྦྱིན་ནསཿ ཁྱེད་བྱང་བློན་སྣ་ལེན་
དང་པོ་ལཿ ངེད་གསེར་དམག་སྔོན་ཆས་རྩང་ཐང་བསྒརཿ དུས་ད་ནང་
ཉི་མའི་སྔ་ཐུན་ནངཿ དཔའ་ང་ཡི་འདུལ་སྐལ་དམ་ཉམས་ཁྱོད༔ ལས་
ངན་པའི་བདུད་དམག་སྟོང་ལྔ་བཅསཿ དེ་བསམ་བཞིན་འདུལ་མི་
ཕེབས་པ་ལཿ ང་དཔའ་བོ་དཔའ་འགྲན་བདུད་ཕྲུག་འཁྲུལཿ ངས་ཚེ་
རབས་མང་པོར་སྲོག་བཅད་སྤངསཿ ལས་རྒྱུ་འབྲས་བླང་དོར་དགེ་
བཅུ་བསྒྲུབསཿ གཞན་ཕན་སེམས་ལས་དགེ་འབྲས་གྲུབ་པ་ཐོབ ང་
འཆི་ མེད་ ཚེ་ དབང་ རིག་ འཛིན་ ཁྱོའི་ བསམ་ ངན་མཚོན་ཆའི་
འཇིགས་ དོགས་མེདཿ ཁྱོད་ཚེ་རབས་མང་པོར་བསགས་རྒྱུན་ཆེ༔
ལས་རྒྱུ་འབྲས་ཁྱད་བསད་ཕྱིན་ཅི་ལོག བྱ་མི་དགེ་བཅུ་འབྲས་བདུད་
རིགས་གྱུརཿ གཞན་གནོད་སེམས་མཚོན་རྩེ་རང་གཤེད་ལོག ཁྱོད་
139



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ངའི་སྟེང་ལག་སྔ་མི་སྲིད་གཏམཿ དུག་སྟར་ལ་ཆེད་བརྗོད་གནམ་སའི་
ཁྱོན༔ ཕྱག་འཚོལ་དང་མཚོན་དབང་བསྐུར་རོ་ཟེརཿ ང་བདུད་ཞགས་
ནག་པོས་འཛིན་ལེ་དངཿ དུག་ཁ་ཆུས་བྱིན་རླགས་བོན་ལྷའི་གནས
འདྲེན་སྐྱེལ་དང་གཡུ་ཆུས་འགྲུབ་སྐལ་མེདཿ ངས་དུག་མཚོན་ངར་
མའི་འདུལ་མ་དགོསཿ ཁྱོད་ཚ་ལའི་ལུས་གོས་དབང་མེད་བསྲེགས
བདུད་ཆུ་གྲུབ་ཟེར་བ་དོན་གོ་ཆུང༔ དུག་མེ་སྟག་གསུམ་བསིལ་བའི་
ནུས་པ་མེད༔ ཅི་འདྲ་ལེ་བྱ་ངན་ཐབས་སྡུག་འགི མི་སོལ་ལུས་ཤི་མ་
གསོན་ཉལ་གྱིསཿ ད་དགྲ་འདུལ་དང་གཉེན་སྐྱོང་རེ་བ་ཟད༔ སྡུག་ཤི་
འཚེར་འཇིགས་སྐྲག་མི་དགོས་དངཿ ངས་འཁོར་གསུམ་དགེ་རྩ་ཁྱོད་
ལ་བསྔོ༔ ཕྱི་སྣང་ཡུལ་འདི་ཀུན་སྒྱུ་མ་འཁྲུལཿ བློ་རྟག་འཛིན་མེད་ལ་
ཞེན་པ་ཐོབཿ དགྲ་གཉེན་མེད་བཏང་སྙོམས་རང་སེམས་ལྷོད ཡིད་
ཤེས་པ་མ་ཡེངས་གནད་ལ་གཟིརཿ དོན་ལྟ་བ་ཆོས་ཉིད་རང་ངོ་བཟུང
འོད་ཐིག་ལེ་རླུང་དལ་ཟླུམ་འཁྲིགས་འཕརཿ དཔའ་ང་དང་ལོངས་
སྐུའི་ཞིང་འདུན་གཏོརཿ ལྷ་བྱང་སེམས་ས་ཡི་རྡུལ་གྲངས་མཉམ
ཞལ་འཛུམ་མདངས་མེ་ཏོག་ཆར་ཟིལ་འཇ༢ ལྷོ་མཁའ་ནས་ལམ་
འདྲེན་ བསུ་ མ་ ཡོད ངས་ དང་ པོ་ ཕཊསྒྲའི་ ལུས་ སེམས་ དབྱེ
ཕཊགཉིས་པས་འོད་ལམ་དབྱིངས་ལ་སྤརཿ ཕཊགསུམ་ཚེ་ལོངས་
སྐུའི་ཞིང་དུ་འཕེན གླུ་གོ་ན༴ མ་གོཌ ཅེས་གསུངས་པ་དང་མཉམ་དུ་
140



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཕཊདྲག་གསུམ་མཐར་རྣམ་ཤེས་སྤརཿ ཁོའི་རྟ་སྒ་མ་དེ་ཁྲིད་ནས་
ཁོང་དཔའ་ཐུལ་གཉིས་པོ་ཐུགས་དགྱེས་བཞིན་ལྷ་སྒར་དུ་ཕེབས ཉི་
འབུམ་རྒྱལ་ པོའི་ མདུན་ ལ་བྱོན་ནས་བདུད་དམག་དང་ སྟག་ ཐུལ་
འགྲན་མེད་གཉིས་བཏུལ་ཚུལ་རྣམས་ཞིབ་ཏུ་གླུ་ཞུས་ཕུལཿ ཁོང་
གཉིས་ལ་དཔའ་དར་གསེར་དངུལ་སོགས་ཚན་གྲངས་བདུན་བརྒྱ་རེ་
གནང་ནས་རང་རང་གི་ལྷ་གུར་དུ་ཇ་ཆང་ཚོགས་འཁོར་ལ་རོལ་བཞིན་
བཞུགསཿ ༈ ཡང་གཡུ་རོང་བྱང་བློན་བདུད་དམག་རྣམས་ཀྱིས་དགུང་
ཉི་མ་ཁས་ལ་མ་སོང་བར་བསྒུགས་ཀྱང་ཐོན་རྒྱུ་མ་བྱུང་ཚེ༔ སྟག་ཐུལ་
རྟ་བ་གཉིས་ཡར་བལྟ་མི་འོང༔ རྩང་འོ་ཉིའི་འགབ་ཐང་ལ་གཉིས་པོ་
བསད་ཡོད་པ་མཐོང་ནས་ཕྱིར་ལོག་ལོ་རྒྱུས་མི་སྙན་པའི་སྐད་ཆ་ཀུན་
ལ་བརྡལཿ ཐམས་ཅད་ཀྱིས་ཅི་འདྲ་འདྲ་གསེར་དམག་ཉུང་ངུའི་དཔའ་
ཐུལ་རྣམས་འདི་འདྲའི་རྒོད་པོ་ངར་བ་ཡིན་དུས་གླིང་དམག་ལ་དེ་ལས་
འཐབ་དཀའ ཡ་མི་འདང་ཐག་ཆོད་རེད་དངཿ ད་འཐབ་ནས་དཔའ་
ཞུམ་པ་དང་ཁ་ཕོ་དགྲ་ལ་འཆོར་མི་ཉན ལྷག་པར་དུ་ངར་བསྐྱེད་
ནས་ཡར་གསེར་དམག་ཨེ་ཐུབ་བལྟ་དགོས་ཟེརཿ ཐམས་ཅད་རང་
རང་གི་གུར་དུ་ལོག་ཟས་ཤ་ཆང་སོགས་ཧ་ལའི་དུད་དམར་ལ་སྤྱོད་
བཞིན་བསྡད་དོ༔ ཉི་མ་དེའི་ཕྱིར་ནང་བརཿ གཡུའི་བྱང་བློན་བདུད་
ཀྱི་དམག་ཁྱུ་ནསཿ སྟག་ཐུལ་ཕག་རྒོད་དུག་འགྱུར་དངཿ གྲུམ་ནག་ས་
141



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཕུག་ཡ་མེད་གཉིསཿ གོ་འཁོར་གསུམ་ཞབས་རྟ་ཚད་ལྡན་བཅས
གསེར་ལྷ་དམག་སྟེང་ལ་དགྲ་རྒྱུག་འོང གསེར་ལྷ་དམག་གི་སང་
དམག་ཁྱུར་བརྒྱུགས༔ དམག་དུང་འཕུ་ཅན་ལ་ལྔ་བརྒྱ་རེ་དུག་གློ་གྲིའི་
ངར་ལ་དྲངས་ཀྱི་འབོད་བཅསཿ དཔའ་རྒོད་པོ་ཡོད་ན་ད་ཤོག་ཟེར
དམག་སྒར་མཐའ་རྟ་ཁ་འཐེན་བཞིན་བསྒུགསཿ དེ་མ་ཐག་གེ་འཕེན་
ཆོས་དབང་དངཿ ཨ་སེང་འབྲུག་རྒོད་ ཡ་མེད་ གཉིས གོ་འཁོར་
གསུམ་ཆིབས་རྟ་རྒྱན་དྲུག་བཅསཿ མེ་འབར་བ་དང་གློག་དམར་འགྱུ་
བ་བཞིན༔ ངོ་ལེན་ཕེབས་དྲན་བསམ་ཅི་མ་ཁོམཿ གླུ་མ་བླངས་ལྕགས་
མདའ་ཤར་རེ་བརྫངས མདའ་ངར་གྱིས་མེ་འབར་རྟ་གཉིས་དཀྲོགས
བདུད་གཉིས་པོ་རྐང་ཡོབ་ཐོག་ནས་དྲུད གོ་འཁོར་གསུམ་ལ་གཏོར་
ཐང་གཏོར་བྱསཿ ལུས་ཚར་པ་ཁྲག་ཐིགས་དུམ་བུར་བཏང རྐང་
དུམ་རེ་ཡོབ་དྲུད་བདུད་སྒར་ཐོན༔ བདུད་རྟ་གཉིས་གའི་ཁོག་ལ་གླིང་
ལྷ་ཞུགསཿ བྲག་ནག་གི་སྟེང་དུ་མཆོངས་བདུད་གུར་གཤརཿ བདུད་
ལས་དམག་སྟོང་ཕྲག་རྐང་གླེབ་བསད༔ འཛིན་མ་ཕོད་ཀུན་པོ་བྱེད་
སྔངས་བརྒྱརཿ མཐར་ཁོང་གཉིས་བདུད་དམག་སྟོང་ཕྲག་རེ རྡོག་
གླེབ་བསད་ནས་རྟ་གཉིས་འཇའ་ལུས་དྭངསཿ གླིང་གི་དཔའ་ཐུལ་
གཉིས་ཀྱིས་མཁྱེན གསེར་ལྷ་དམག་དང་བདུད་དམག་སྟོང་ཕྲག་
གསུམཿ བྱ་བརྒྱ་སྟོང་འུར་གྱིས་བསྒྲོགས་པ་བཞིན༔ ཐུགས་མཉམ་
142



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བཞག་ཕཊསྒྲ་རེ་རེའི་ཚེ ནུབ་པདྨ་བཀོད་པའི་ཞིང་དུ་སྤརཿ འདུལ་
ཚག་མེད་དཔའ་བོ་རྣམ་པ་དེརཿ ཐུགས་ དགྱེས་བཞིན་ཉི་ འབུམ་
མདུན་ལ་ཕེབསཿ ཚུལ་ལོ་རྒྱུས་སྐད་ཆ་ཞིབ་ཏུ་ཞུསཿ དམག་ཀུན་
འདུས་དེ་རིང་སྒར་མཐའ་ལཿ གཡུའི་སྟག་ཐུལ་གཉིས་ཐོན་དཔའ་
མདོག་བྱེད༔ ངོ་ལེན་མིར་གེ་སེང་དཔའ་བོ་གཉིས༔ དཔའ་རྩལ་དྲུག་
གློག་དམར་འགྱུ་བ་བཞིན༔ ལྕགས་མདའ་ངར་གྱིས་བདུད་དམག་
བསྒྲལ་འདྲེན་སྟོབསཿ དཔའ་གྲུབ་རྟགས་འཛམ་གླིང་སྨོན་རྒྱུ་ཟེརཿ ཉི་
འབུམ་རྒྱལ་པོའི་ཐུགས་དགྱེས་བཞིན ཁོང་གཉིས་ལ་དཔའ་དར་
མགྲོན་ ཁ་ ནི གསེར་ དངུལ་ སོགས་ ཚན་ གྲངས་ བདུན་ བརྒྱ་ རེ
མདའ་མཚོན་གོ་རྨོག་ ཆ་ རེ་ གནང ཇ་ ཆང་ ཚོགས་ ཀྱི་རོལ་ སྟོན་
བཤམསཿ རྟ་རྒྱུག་དང་མདའ་འཕེན་རྩེད་མོ་སོགསཿ བསམ་གྱིས་མི་
ཁྱབ་པའི་དགའ་སྟོན་མཛདཿ ཉི་མ་དེའི་ཕྱིར་ནང་བརཿ གཡུ་རོང་བྱང་
གླིང་ཟས་གཉེར་དཔོན མི་ཐུང་ཟི་དར་གཙོ་བྱས་པསཿ ཚོང་པ་སུམ་
བརྒྱ་སྒར་ཁག་གསུམཿ རིན་ཆེན་མཁོ་དགུ་ཟས་ཚོང་བ གསེར་ལྷ་
དམག་ཁྱུ་ལ་ཚོང་འགྲིམས་ཆསཿ བྲག་ནག་དཔོན་གྱིས་དེ་རྣམས་ལ༔
གསེར་ཉི་འབུམ་དཔོན་ལ་འདི་སྐད་བརྗོད༔ ད་ཉི་མ་བདུན་གྱི་བར་
སུན་ཆད ངེད་དགྲ་འཐབ་མི་བྱེད་དགྲ་ངལ་གསོ བདུན་ཞག་ཚང་
ཕྱིར་ནང་དགྲ་འཐབ་བྱེད༔ ཁྱེད་དཔའ་ཐུལ་འགྲན་མེད་སུ་ཡིན་ན
143



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ང་བྲག་ནག་དཔའ་བོའི་ངོ་ལེན་ཤོག དཔའ་མཆན་ཁེབསབཞི་རེ་
ཁྲིད་རྒྱུ་ཡིན ལམ་གཙང་ཐང་གནམ་ས་གུ་ཡངས་ལཿ དཔའ་བཟང་
ངན་ མཚར་མཚར་ འགྲན་ རྒྱུ་ བྱེད༔ ངེད་ ཡར་ མར་ དཔའ་ ཐུལ་ མ་
གཏོགས་ལེ ཉོ་ཚོང་དང་རྒྱུ་འགྲིལ་ཅི་བྱེད་པཿ ངན་གཡོ་རྒྱུ་དགྲ་གྱོད་
ཡོད་ལེ་མིནཿ ཞེས་པའི་སྐད་ཆ་འཕྲོད་ལེ་གྱིསཿ ཞེས་གསུངས་ཚོང་
སྒར་གསེར་ལ་འོངཿ གསེར་ལྷ་དམག་རྣམས་དང་ཚོང་ཤག་བྱས
བྲག་ནག་དཔོན་གྱི་ཆ་ཕྲིན་རྣམསཿ ཉི་འབུམ་རྒྱལ་པོར་ཞིབ་ཏུ་ཞུས
ཉི་འབུམ་དཔོན་གྱིས་འོ་ཡ་གསུངསཿ གཡུ་ཡི་ཚོང་པ་རྣམས་ལ་མགོ་
འདྲེན་དངཿ རིན་ཆེན་ཉོ་ཚོང་བར་དཔོན་མཛད༔ ཚོང་མགོ་ལམ་ཡག་
ཞག་བདུན་ཉིན ཚོང་པ་མར་བཀྱག་དམག་ཐོག་བསྐྱལཿ བྲག་ནག་
དཔོན་བློན་ཤིན་ཏུ་དག༢ གསེར་ལྷ་དམག་གཡོ་ཁྲམ་མི་གནས་པ
ཚོང་མགོ་ལམ་ཡག་ངོ་མཚར་ཆེ གྱོད་འདུན་མ་གཏམ་ཀྱང་འགྲིག་
ངེས་ཟེརཿ ཐམས་ཅད་ལོག་ཟས་ཤ་ཆང་སོགསཿ དུག་ཧ་ལའི་དུད་
དམར་སྤྱོད་བཞིན་བསྡད ༈ དེའི་ནུབ་མོར་ཉི་འབུམ་དཔོན་གཟིམ་
ལམ་འོད་གསལ་གནས་ཆ་ལཿ ལྷོ་མཁའ་ནས་འཇའ་དང་འོད་གུར་
འཁྲིགསཿ མེ་ཏོག་གི་ཆར་ཟིལ་རོལ་མོར་བཅསཿ མ་མཁའ་འགྲོ་
འབུམ་ཚོའི་མཆོད་སྤྲིན་དབུསཿ བུད་མེད་ནི་དཀར་མོ་རུས་རྒྱན་ཅན
གཡས་གྲི་གུག་གཡོན་བན་དཔའ་མོའི་ཆསཿ དབུ་ཐོད་སྐམ་སྐུ་སྨད་
144



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གཟིག་ཤམ་དཀྲིསཿ གཡུ་འབྲུག་ཆིབས་བཞིན་མདུན་ཐད་བྱོན གཡུ་
ཡི་བྱང་བློན་ངོ་ལེན་བྱོན་ཚུལ་དངཿ ལུང་བསྟན་གླུ་བརྡའ་འདི་བླངས་
སོ གླུ་ཨ་ལ༴ ཐ་ལ༴ ཨོཾ་གུ་རུ་ཨ་ཡུ་སིདྡྷི་ཧཱུྃ༔ ཡང་དག་ཆོས་ལ་
གསོལ་བ་འདེབས༔ འཆི་མེད་ཚེ་དབང་དངོས་གྲུབ་སྩོལཿ གནས་རྔ་
ཡབ་དཔལ་རིའི་ཞིང་ཁམས་ནསཿ མགོན་ཨོ་རྒྱན་ཚེ་མཐའ་ཡས་པ་ལ
གསོལ་བ་འདེབས་སོ་བྱིན་གྱིས་རློབས༔ སྨན་ང་ཡི་གླུ་སྣ་འདྲེན་
རོགས་མཛོད ས་འདིའི༴ ས་འདིའི༴ ཁམས་ཟལ་མོ་ཅུང་ཐང་སྐྱེད་
ཚལ་ཟེརཿ སྨན་ང་འདྲ་ང་ངོ༴ སྨན་ང་འདྲ་ང་ངོ༴ ང་ཉེ་མ་རེད་རིང་
ནས་རེད རིང་པོ་ནི་རྔ་ཡབ་གླིང་ནས་རེད མགོན་ཨོ་རྒྱན་ཚེ་དཔག་
ཤེས་རབ་མཿ ལྷ་ལྕམ་མནྡཱ་ར་བ་ཡིསཿ དུས་ད་ལྟ་འཛམ་གླིང་སྐུ་རྗེའི་
སྟེངཿ ཀླུ་ཟ་ཐ་ལེ་འོད་དཀར་ཟེརཿ ཚུར་ཉོན་དང་ཉི་འབུམ་རིན་པོ་ཆེ༔
ང་འོང་བ་རྒྱལ་བའི་བསྟན་དོན་དངཿ གླིང་གྲུབ་ཡོངས་ཀྱི་སྐུ་ཆུས་ཡིན
བོད་འཛམ་གླིང་བསྟན་འགྲོའི་བདེ་སྐྱིད་དངཿ མ་འོངས་པར་བསྐལ་
ངན་སེལ་བའི་ཕྱིརཿ དེ་སྔོན་ཁྱེད་གླིང་དཀར་གདུལ་བྱ་ནི༔ འདན་
ནས་རྫོང་རྒྱ་ནག་ཇ་ཡི་རྫོང ཞིང་ཆས་རྫོང་བལ་བོའི་ལུག་གི་རྫོང
མིན་དར་རྫོང་སོགས་རྫོང་ཁག་བཅུ་གསུམ་ཕབ དགྲ་བདུད་ཧོར་
གཉིས་བཏུལ་འཇང་འདུལ་སྔོན སྨད་གཡུ་རོང་བཙན་གྱི་རྒྱལ་པོར་
ཐུག གཡུའི་བསེ་རྫོང་རིན་ཆེན་རྫོང་དགུ་པོ གླིང་སྐུ་རྗེ་ནོར་བུའི་
145



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
གཏེར་སྐལ་དངཿ ཁྱེད་དཔའ་ཐུལ་ཡོངས་ ཀྱི་འདུལ་སྐལ་བབས
གླིང་ལྷ་དམག་ཞིབ་པར་མ་ཆས་གོསཿ གཡུའི་བྱང་བློན་ཁ་གནོན་
གསེར་དམག་ཆསཿ གསེར་དམག་གི་ངོ་སོ་ལྷ་ངོ་མཐོ༔ བདུད་ནག་
ཕྱོགས་མགོ་གནོན་སྐུ་མཚམས་བཞུགསཿ ད་འཕྲོས་དོན་སང་ཉིན་ཉི་
ཤར་ལཿ གཡུའི་བྱང་བློན་བྲག་ནག་བདུད་རྒྱལ་ནི༔ བཙན་ཐེའུ་རང་
ནག་པོའི་བླ་བུ་དེ༔ གསེར་ལྷ་དམག་ལ་འགྲན་འཐབ་འོང་བའི་ཚེ༔ ཁོ་
གསེར་དམག་ཁྱུ་ལ་སླེབས་མི་ཉམཿ ངོ་ལེན་མིར་དཔའ་ཐུལ་འགྲན་
མེད་ནི༔ དཔལ་གྲུབ་ཆེན་ཤིང་ཐུན་རྣམ་ སྤྲུལ་པཿ བློན་ཆེན་པདྨ་
བསྟན་འཛིན་ལཿ དཔའ་མཆན་ཁེབས་སྤྱང་ཚ་རྒོད་པོ་དང བཀྲ་
གསལ་དང་ལྷ་བཙན་གསེར་ལྷ་བཞི ཁོང་དཔོན་གཡོག་ལྔ་པོ་བྱོན་
རྒྱུ་ དགོས བདུད་ བྲག་ ནག་ སོད་ སྐལ་མེད་ནའངཿ ཁོའི་ མཆན་
ཁེབས་ཡང་ཞུན་དུག་འཕྲུལ་བཞི སང་ཉིན་འདུལ་བའི་སྐལ་བ་དང
དགྲ་ནག་པོར་ངོ་ལེན་སྣ་ཕབ་ཐུབཿ དབུ་ཉེས་མེད་སྐུ་མཚམས་ཕེབས་
རྒྱུ་ཡིན༔ དཔའ་རྩལ་དྲུག་འཛམ་གླིང་གྲགས་ལེ་འགི གླིང་བསྟན་
ཆུས་མྱུར་འགྲུབ་རྟེན་འབྲེལ་ཡོདཿ གླུ་གསན་ན་ཉི་འབུམ་ཐུགས་ལ་
འབུལཿ མ་གསན་གླུ་ལ་ཡང་འབྲེལ་མེདཿ ཅེས་གསུངས་ནས་ནམ་
མཁའ་ལ་འཇའ་ཡལ་བ་ལྟར་བྱོན་སོང་ངོ༔ ཕྱིར་ནང་སྔ་མོ་ནས་ཉི་
འབུམ་རྒྱལ་པོའི་གཟིམ་ཡར་བཀྱགས་པ་ནས་ལུང་བསྟན་བྱུང་ཚུལ་
146



-
-
-
-
-
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
རྣམས་གསེར་ལྷ་དམག་ཡོངས་ལ་བཀའ་ཕེབས་གནང་ཚེ༔ དཔའ་
ཐུལ་ལྔ་པོས་ལགས་སོ་གསུངསཿ ཁོང་རྣམས་ཀྱིས་བྱོན་ཆས་ཇ་ཆང་
ཚོགས་འཁོར་ཚིམ་པར་རོལ་ནསཿ དཔའ་འགྲན་མེད་པདྨ་བསྟན་
འཛིན་གྱིསཿ དཔའ་མཆན་ཁེབས་ཡ་མེད་རྒོད་པོ་ནི ས་ཆུ་དུག་མེ་
རླུང་འཕྲུལ་གནོན་པཿ སྤྱང་ཚ་དང་བཀྲ་བཙན་ཐེར་བཞི་ལྔའི གོ་
འཁོར་གསུམ་ལྷ་རྟ་རྒྱན་དྲུག་བཅསཿ ཁོང་ལྔ་པོ་ལྕགས་རི་སྔོན་པོ་ལ
མེ་འབར་དང་ཐོག་སེར་འཁྲིགས་པ་ལྟརཿ མར་བྲག་ནག་བདུད་ཀྱི་ངོ་
ལེན་ཕེབསཿ ཡང་གཡུ་རོང་བྱང་གི་དམག་ཁྱུ་ནསཿ བློན་ཆེན་བྲག་
ནག་བདུད་རྒྱལ་གྱིས༔ བཙན་མཆན་ཁེབས་འགྲན་མེད་སྟག་ཐུལ་ནི༔
ཆུ་དུག་དང་ས་དུག་མེ་རླུང་དུག༔ དུག་འཕྲུལ་ལ་དབང་ཐོབ་སྡེ་བཞི་
ཁྲིད གོ་འཁོར་གསུམ་བདུད་རྟ་འཕྲུལ་ཆས་བཅསཿ བདུད་ལྔ་པོ་
དུག་རི་ནག་པོ་ལཿ དུག་ཆུ་ཁོལ་དུག་རླངས་འཁྲིགས་པ་བཞིན༔ ཡར་
གསེར་དམག་ལ་དགྲ་འཐབ་དཔའ་འགྲན་འོངཿ དེ་མ་ཐག་བྲག་ནག་
དཔོན་གཡོག་ལྔ་པོ་གདོང་ལམ་ཁས་ཁ་ནས་ཡར་བལྟས་དུསཿ རྩང་
འོ་ཉིའི་ཐང་འགབ་མར་དཔའ་རྩལ་འགྲན་མེད་གནམ་ལྕགས་ཐོག་
རྒོད་ལྟ་བུའི འཆི་བདག་བདུད་ལས་འཇིགས་རྔམ་ཆེ་བས་དཔའ་
ཐུལ་དཔོན་གཡོག་ལྔ་ཕེབས་འོང་བ་མཐོང་དུསཿ བདུད་ལྔ་པོ་ཞེ་སྡང་
རྔོམ་སེམས་མི་བཟོད་པ་དུག་ཆུ་ཁོལ་ཁོལཿ དུག་རླངས་འཐུལ་འཐུལ
147



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མེ་རླུང་འཚུབས་འཚུབསཿ བདུད་དར་ནག་པོས་མུན་པ་འཁྲིགས་
འཁྲིགསཿ ནག་ཕྱོགས་ཀྱི་ལྷ་འདྲེ་འབྱུང་པོ་ཐེའུ་རང་འགོང་སྲིན་མང་
པོའི་དཔུང་གྲོགས་བཤུགས་སྒྲ་དང་འབོད་སྒྲས་གནམ་ས་གང་ལེ་ཞིག་
བྱས་ནས་ཡར་དཔའ་ཐུལ་ལྔ་པོའི་སྟེང་ལ་རྒྱུག་བྱུང་ ཁོང་དཔའ་
ཐུལ་ ལྔ་ པོས་ བྲག་ནག་དཔོན་གཡོག་ཡར་ངར་རྒྱུག་བྱེད་འོང་བ་
གཟིགས་ནས༔ ཐུགས་དཔའ་རྔམ་མེ་དཔུང་འབར་འབརཿ བསྐལ་
བའི་རླུང་དམར་འཚུབས་འཚུབསཿ གནམ་ལྕགས་ཐོག་སེར་འཁྲིགས་
འཁྲིགསཿ རི་གཟར་གྱི་རྦབ་རྡོ་འགྲིལ་འགྲིལཿ དམར་ཡག་སྟག་མོ་
མཆོང་མཆོང༔ དབུ་དར་ འཕྲུའི་ནམ་མཁའ་གང་ལེ་ཁོང་རྣམས་ལ་
དཀར་ཕྱོགས་ཀྱི་ལྷ་སྲུང་འགོ་བའི་ལྷ་དང་སྐྱོབ་པའི་ལྷ་མགོན་དམག་
བྱེ་བའི་དཔུང་གྲོགས་བཅས་ཀི་སྒྲ་དང་བསྔོ་སྒྲས་སྲིད་གསུམ་གཡོ་
ཟིང་བྱས་ནས་མར་སྟེང་ལ་བརྒྱུགསཿ ཁོང་བཅུ་པོ་རྩང་གི་གཡག་སྙིང་
སྲིབ་ཐང་ལ་ཐོད་ཆར་ཚེ༔ གཡུ་སྔོན་བྲག་ནག་གི ཡ་ཨ་བེ་གྲོགས་
མཆེད༔ གསེར་ཕུག་ནག་སྐྱ་སྡུག་ཟེད་པོ ཁྱོའི་དང་པོ་ང་ལ་གླུ་དང་
མདའ་མཚོན་ཅི་ཡིན་ལོང་ལ་རྫོང་དངཿ དེའི་རྗེས་ནས་ངས་ཁྱོད་ལ་
མདའ་མཚོན་གྱི་མཇལ་ ཁ་ ཡག་པོ་སྟོན་ངེསཿ ངེད་གཉིས་དཔའ་
བཟང་ངན་རྫུ་འཕྲུལ་སུ་ཡོད་དེ་རིང་ཤན་ཐང་མ་ཕྱེས་མི་འདུག ཧེ་
ཡ་ཟེར་ཚེ༔ ༈ དེ་མ་ཐག་བསྟན་འཛིན་གཏུམ་རྔམ་ཁྲོསཿ དཔལ་
148



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
རྡོ་རྗེ་གཞོན་ནུའི་ང་རྒྱལ་བཞེངསཿ གནམ་ས་གང་ཡེ་ཤེས་མེ་རླུང་
འཁྲིགསཿ ཞལ་དྲག་ལྗགས་རྐན་ལྡེབ་ཐོག་འབྲུག་ལྡིརཿ སྤྱན་གཡོ་
འགུལ་གློག་ཞགས་ཚ་ལ་འཕྱུརཿ གཡས་སྟག་རལ་ནང་ནས་ལྕགས་
མདའ་ བླངསཿ སྟེང་ལྷ་དམག་བྱེ་བ་སྐར་ལྟར་འཁྲིགསཿ གཡོན་
གཟིག་ཤུབས་ནང་ནས་ལྕགས་གཞུ་བླངསཿ འོག་ཀླུ་དམག་བྱེ་བ་མཚོ་
ལྟར་ འཁྲིགསཿ རྟ་ཆིབས་ གོང་ ཡང་ བཞུགས་ གོ་ རྨོག་ རྒྱུད བར་
གཉན་དམག་བྱེ་བ་སྤྲིན་ ལྟར་འཁྲིགསཿ གཞུ་ ཡར་ མཆོག་བདུད་
འདུལ་ཁྲོ་བཅུའི་བསྲུང༔ བྲན་ཆོས་སྐྱོང་ཕོ་རྒྱུད་ཤ་ར་རཿ གཞུ་མར་
མཆོག་ཁྲོ་མོ་རྒྱུད་བཅུས་བཀྱགསཿ བྲན་སྲུང་མ་མོ་རྒྱུད་ཤ་ར་ ར
གཞུའི་འཆང་བཟུང་སྲས་བཞི་སྒོ་བཞིའི་བཟུངཿ ལས་དཔལ་གྱིས་ཁྱི་
སྤྱང་མ་བརྒྱད་ཆསཿ ཐབས་ གཞུ་ཆེན་དཔའ་ཆེན་ཡབ་ཀྱི་མཚན
ལྕགས་མདའ་རྣོན་ཤེས་རབ་ཡུམ་གྱི་མཚན ཐབས་ཤེས་རབ་ཟུང་
འབྲེལ་ཕྱག་རྒྱ་ཡིསཿ སྡང་དགྲ་ལ་ཚད་བཞིན་རྒྱང་གྲགས་འགེངསཿ
བདུད་དབང་མེད་ཀླད་པ་འགེང་བྱེད་གླུ དཔའ་བོའི་རྔམ་དབྱངས་
འདི་གྱེར་རོ༔ གླུ་ཨ་ལ༴ ཐ་ལ༴ ཨོཾ་བཛྲ་ཀཱི་ལི་ཀཱི་ལ་ཡཿ ཡང་དག་
པའི་ཆོས་ལ༴ ཕྲིན་ལས་ལྷ་མཆོག་བདག་ཞལ་གཟིགསཿ གནས་དུར་
ཁྲོད་མེ་དཔུང་འབར་བ་ནསཿ དཔལ་རྡོ་ རྗེ་གཞོན་ནུ་སྤྲུལ་འཁོར་
བཅསཿ དུས་དེ་རིང་གནས་མཆོག་འདི་རུ་བྱོན༔ བདུད་དམ་སྲི་འདུལ་
149



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བའི་དཔུང་གྲོགས་མཛོད༔ ས་འདིའི་ས་ངོ༴ ས་འདིའི་ས་ངོ༔ ཁམས་
ཟལ་མོའི་ གཡག་ སྙིང་ སྲིབ་ཐང་ནི ངེད་གཡུ་གསེར་གཉིས་དགྲ་
འཐབ་རྩེ་ ས་རེདཿ ཕོ་ང་འདྲ༴ ཕོ་ང་འདྲ༴ གླིང་གསེར་ཤོག་བརྒྱ་
བཅུའི་རྒྱལ་པོ་ནི༔ གྲུབ་ཆེན་ཉི་འབུམ་དཔའ་བོའི་བློན གསེར་རོང་
སྡེ་འབུམ་ཚོའི་དམག་དཔོན་ཆེ ང་དཔའ་རྒོད་བསྟན་འཛིན་ཡ་མེད་
ཟེརཿ ཚུར་ཉོན་དང་གཡུ་ཕུག་ནག་ཟེད་པོ ངེད་གཡུ་གླིང་གཉིས་
དོན་མེད་དགྲ་འཐབ་འདི༔ ཁྱེད་གཡུ་རོང་ལྟོ་འགྲང་རྒྱགས་རྐུབ་འཕརཿ
ཚོད་ཟིན་མེད་དགྲ་མཁོན་ཚུར་ གཏུག་ལཿ ལས་བྱ་ངན་སྔོན་ཐལ་
བཟློག་མེད་རེད ཁྱེད་རྒྱལ་བློན་གྱིས་མི་ཁུར་དབང་མེད་བྱུངཿ ད་
རྗེས་འགྱོད་གནམ་ས་འདུན་མི་འོང༔ ངེད་དགྲ་འདུལ་དཀོན་མཆོག་
འཕྲིན་ལས་ལཿ ཁྱེད་གཡུ་སྡིག་གི་དཔའ་ཡ་འདང་སྐལ་མེད ཁྱོད་
དཔའ་མེད་བྱང་བློན་བྲག་ནག་ཟེརཿ ཡུལ་རང་རྩིས་ཤེས་ལོབ་ངར་
ཁེངས་ཅན ངེད་གླིང་པས་ཁྱི་སར་མི་འཇོག་གི ཁྱོད་བདུད་ཕྲུག་
བསྟན་བཤིགས་ཁྱི་དམག་རྣམསཿ ངེད་གསེར་དམག་གིས་ཅི་སྐོར་
ལྟད་མོ་ལྟོསཿ ཁྱོད་འདུལ་མི་གསེར་དམག་ཆས་ལེ་རེདཿ གཡུའི་བྱང་
སྡེ་གསེར་གྱིས་ལེན་པ་ལཿ ད་ཟླ་བ་བཅུ་ལས་མི་ཐོག་པརཿ ཁྱོད་ཤ་
ཟད་རུས་བཏུལ་སྡུག་གི་མཐརཿ གསེར་ཉི་འབུམ་དཔའ་བོའི་ཕྱག་ལ་
འགྲོ དེ་རིམ་བཞིན་གླིང་དམག་ཞིབ་ཆས་ནསཿ གཡུའི་རྒྱལ་བློན་
150



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བརླགས་ནས་ཕ་ཆས་འཕྲོག དཔལ་བསེ་རྫོང་མཛོད་དགུ་གླིང་བས་
ཕབསཿ བོན་ལུགས་བསྣུབས་ཆོས་ལུགས་ཡང་དག་བསྒྱུརཿ གཡུའི་
ཐོབ་ཐང་གླིང་བས་འཛིན་རྒྱུ་རེད༔ སེམས་དགའ་མོས་ཨེ་ཡོད་སྡིག་
དམ་པཿ ཁྱོད་དེ་རིང་ཁྲེལ་ཁ་ཉོ་འདོད་ཀྱིསཿ སྣ་ཕབས་མི་ངོ་ལེན་
ཤོག་གོ་ཞེསཿ སྐད་ཆ་འཕྲིན་མང་བསྐུར་དེ་རིང་འཛོམསཿ ཁྱོད་ཤེས་
མེད་ཡིད་མུན་ནག་གི་ལྔའི དུག་འཕྲུལ་འགྱེད་ངེད་ལྔ་ཐུབ་སྐལ་མེད
དེ་ཨེ་ཐུབ་དཔའ་རྩལ་འགྲན་དང་གོ༔ དུས་དེ་རིང་ཉི་མའི་ཤར་ཞབས་
ལཿ ཡར་བལྟས་ན་བྱ་འཕུར་མི་འདུག་གི མར་བལྟས་ན་ས་གཞིར་
རྒྱུ་འགྲིལ་མེདཿ ཕར་བལྟས་ན་རྩང་རྒྱུད་གུ་རེ་ཡངསཿ དཔའ་སུ་
བཟང་ལྟད་མོ་ལེགས་ལེ་བཟོ ངའི་ལྕགས་མདའ་འདིའི་སྣེ་མོར་ལྟོས
ལྕགས་མདའི་རྩེར་ཡེ་ཤེས་མེ་རུ་འབརཿ མདའ་སྒྲོའི་རྒྱུད་ཐོག་ཆུས་ཚ་
ལ་འཚུབསཿ ལྕགས་གཞུ་རྒོད་མེ་འབྲུག་གློག་ཞགས་འཁྱུགསཿ ཡར་
མ་མཐོ་བདུད་ཀྱི་མགོ་རྨོག་ཆོད༔ བདུད་ཐེའུ་རང་བླ་རྫོང་ས་ལ་རྡེབས
མར་མ་དམའ་མཆན་ཁེབས་སྡེ་བཞི་བརླགསཿ རྒྱ་ཡང་ཞུན་རིགས་
བཞིའི་ས་བོན་སྐམ༔ ནག་ཕྱོགས་ཀྱི་མགོ་འཕང་ཉམས་པར་ཤོག གླུ་
གོ་ན༴ མ་གོ༴ ཅེས་གསུངས་ནས་ལྕགས་གཞུའི་ཤུགས་འབྲུག་སྟོང་
དྲུག་དུས་ གཅིག་ལ་ གྲགས་འདྲའི་སྒྲ་དང་བཅས་ནས་ཐོག་མདའ་
གཅིག་འཕངས་ཚེ༔ ཁོའི་མགོ་ལྕགས་རྨོག་ཐེའུ་རང་བླ་རྫོང་ནག་པོ་
151



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཟེར་བ་ལ་ཕོག་ནས་བདུད་དར་ནག་པོ་བཅུ་གསུམ་དཔུང་གྲོགས་ལྷ་
སྲུང་ཅི་ཡོད་བཅས་ཐང་ལ་བརྡབ༔ མདའ་ངར་གྱི་མེ་རུས་ཁོའི་མཆན་
ཁེབས་འཕྲུལ་ཤེས་བཞི་པོ་དབང་མེད་དུ་བསྲེགས་སོང་ངོ༔ དེ་མ་ཐག་
བདུད་བློན་བྲག་ནག་གི ཞེ་རྔམ་འཁྲིགས་སྟག་རལ་འཕྲུལ་མདའ་
ཤབསཿ རྒྱ་འདྲེ་འགོང་དམག་ཤ་ར་རཿ སྤྲོ་ངར་འཁྱུག་གཟིག་ཤུབས་
གློག་གཞུ་བླངསཿ ཕྲ་མིན་བདུད་དམག་ཉི་ལི་ལི མདའ་གཞུ་སྡེབས་
ཚུར་ཚད་རྒྱང་གྲགས་འགེངསཿ དུག་རླངས་འཕྲུལ་དམག་ཆུ་རུ་རཿ རྟ་
ཐོག་ནས་བཟུར་འགྱིང་དཔའ་འདར་བཞིན༔ བདུད་གླུ་ངར་མ་འདི་
ཤར་རོ༔ གླུ་ཧ་ལ= མ་ཐ་ལ༴ ཨ་དཀར་ཨ་དམར་ཏུ་རུ་ཀཿ གཡུང་
དྲུང་བོན་ལ༴ མི་ང་ཡི་སྐྱབས་གནས་བདག་ཞལ་གཟིགསཿ ས་མཐའ་
རྒྱ་མུན་པའི་གླིང་དབུས་ནསཿ བདུད་དམ་སྲི་ཐེའུ་རང་རྒྱལ་པོ་ལ
བོན་མུ་སྟེགས་འཕྲུལ་གྲུབ་དགུ་བརྒྱས་བསྐོརཿ དུས་དེ་རིང་བྲག་ནག་
དཔུང་གྲོགས་འབོད༔ ས་འདིའི༴ ས་འདིའི༴ མདོ་ཆུ་བཞིའི་གཡག་
སྙིང་སྲིབ་ཐང་ནི ངེད་གཡུ་གླིང་གཉིས་དགྲ་འཐབ་ས་ཆ་རེད ཕོ་ང་
འདྲ༔ ཕོ་ང་འདྲ༴ བཙན་གཡུ་རོང་ཙོ་ལེན་བཀའ་བློན་བཞི གཅིག་
བསམ་པའི་ཁོག་གདན་ཤར་བློན་ཟླ གཉིས་བློ་རིག་ཁོག་གདན་ལྷོ་
བློན་བེ གསུམ་ དཔའ་ ཤེད་ ཁོག་ གདན་ནུབ་ བློན་བཙན༔ བཞི་
འཕྲུལ་ཤེས་ཁོག་གདན་བྱང་བློན་ང བདུད་བྲག་ནག་ཐེའུ་རང་བླ་བུ་
152



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཟེརཿ དུག་འཕྲུལ་གྱིས་གླིང་བསྟན་བརླག་མི་ཡིན ཚུར་ཉོན་དང་
གསེར་སྡུགནག་སྐྱ་བོ ངེད་གཡུ་གླིང་དོན་རྩ་ཆུང་ཆུང་ལཿ ཁྱེད་
གསེར་གླིང་གཉིས་དཔའ་མདོག་གནམ་ལྕགས་ཐོག ངེད་གཡུ་རོང་
ལ་དགྲ་སྣ་ཚབས་ཆེན་གཏད༔ ན་ལོ་དང་ད་ལོ་ཚུན་ཆད་ནསཿ གཡུ་
ཐར་བཟུང་ འགོང་ བློན་སྟག་ ཐུལ་ དགུ ཁྱེད་གསེར་གླིང་ཁྱི་ ངན་
འགའ་རེའི་སྒྲོག ཚོད་ཟིན་མེད་དེ་རིང་མི་ངན་ཁྱོས ངའི་ཐེའུ་རང་
བླ་རྨོག་ཐང་ལ་བརྡབ༔ དུག་འཕྲུལ་ཤེས་མཆན་ཁེབས་སྡེ་བཞི་པོ༔
བརླག་ཤུལ་ཙམ་མེད་ལེ་མེ་ཡིས་བསྲེགསཿ ད་རེབ་ཡང་ངའི་སྟེང་
དཔའ་ངར་བསྐྱེདཿ ཅི་འདྲ་ལེ་ཞེ་སྡིག་རྔམ་སེམས་འགི ཁྱེད་གསེར་
གླིང་གཉིས་བསམ་ཚོད་བསེ་རྫོང་དམིགསཿ ལོན་ཨེ་སྙམ་སྟོང་སྐད་
མ་ཕུད་ལོ ཚེ་གཅིག་ལ་གཡོ་ཁྲམ་སྡིག་འཁྱར་བསྒོམ༔ ཟ་རློམ་དང་
རྙེད་རློམ་འགྲན་སེམས་ཀྱིསཿ ཅི་དོན་མེད་རྒྱ་བལ་ལ་སོགས་པའི
དཔའ་བསོད་ནམས་ཅི་ཡོད་དམིགས་ནས་ཕབསཿ དེ་མ་ཚད་ཕྱོགས་
བཞིའི་བདུད་ཆེན་ནང བྱང་ཤར་བདུད་གཉིས་པོ་ཉེས་མེད་བཞིན༔
དཔའ་མེད་ཀྱང་ངན་གཡོ་ཁོ་ནས་བརླགསཿ ཚུལ་ངན་འབྱུང་ཡིད་
འགོང་བཀྱགས་ཤོམ་ཡངཿ གཡུའི་བྱང་སྒོ་སྲུང་བའི་བྲག་བློན་ང
དཔའ་རྩལ་འཕྲུལ་བྱ་བ་གང་ཐད་ནསཿ དགྲ་ཁྱི་སྡོམ་བྱིས་དམག་ལ་
མི་གཟན་གི ཁྱོད་དེ་རིང་ང་ཡིས་མ་ཐུབ་ན༔ བྱ་བཟློག་མེད་རི་རབ་
153



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བཤིག་ཚོད་རེདཿ བཙན་གཡུ་རྗེ་རྒྱལ་བློན་སྐུ་ཆུས་དངཿ འགོང་འདྲེ་
བློན་གསུམ་དང་སྟག་ཐུལ་བཏཿ བདུད་ལས་དམག་ཁྲི་དང་སྟོང་ཕྲག་
གསུམཿ ཤ་ལན་ལ་དང་པོ་ཁྱོད་ལྔ་གསོལཿ དེའི་འཕྲོ་སོར་གསེར་
དམག་ཁྱུ་ལ་འགྲོ༔ གསེར་ ཁྲམ་དཔོན་ཉི་འབུམ་ལག་བཟུང་ཁྲིད
ཁྲམ་ཁྱི་ཚོགས་དམག་ཉོབ་ཅི་ཡོད་པོ༔ ཐེའུ་གྲི་སྔོན་སོ་ཁར་ཤ་ཉིལ་
བྱེད༔ རྒྱལ་ངས་ལེན་ཕམ་ཁ་དགྲ་ལ་སྦྱིན༔ དཔའ་འཛམ་གླིང་ཡོངས་
གྲགས་བློ་བདེ་མོརཿ ང་བྲག་ནག་ཕྱིར་ཕེབས་གདོང་འཛུམ་ལཿ རྒྱལ་
བློན་ལ་ཁ་དགའ་ཐུགས་སེམས་གསོ༔ དགྲ་སྟོན་འཇོག་དཔའ་དར་ང་
ཡིས་ལེན གལ་གླིང་དམག་སྤྱང་དར་འཕྱུར་འོང་ ང་བྲག་ནག་
དཔའ་བོ་སྔོན་ལ་ཆསཿ དཔའ་འཕྲུལ་འཐབ་དགྲ་འཐབ་དུག་རྫས་
ཡིསཿ དགྲ་གླིང་སྡིག་ཕུང་ཤུལ་མེད་ལེ་ཞིག མ་བྱེད་དུས་བོན་ལྷ་
ཡོངས་མདུན་དཔལཿ བསམ་ཚུལ་རྣམས་གཡོ་མེད་བཤད་ཚར་ཡ ད་
ལྟོས་ དང་ ལྟད་མོ་ འདི་ འདྲ་ ཡོདཿ ངས་ དཔའ་ ལེན་ འཕྲུལ་ མདའི་
མཇལ་ཁ་སྟོན གཞུ་ཡར་མཆོག་རྒྱ་འདྲེ་བཅོ་ལྔས་བསྲུངཿ གཞུ་མར་
མཆོག་འདྲེ་མོ་བཅོ་ལྔས་བཀྱགསཿ གཞུའི་འཆང་བཟུང་ཐེའུ་རང་སྤུན་
དགུས་བཟུ གློག་གཞུ་རྒྱུད་མུ་སྟེགས་སྡེ་དགུས་བསྲངཿ འཕྲུལ་
མདའ་སྟེང་ཆུ་འདྲེ་སྡེ་དགུས་སྐྱོརཿ ལྕགས་མདེལ་རྩེ་མེ་འདྲེ་སྡེ་དགུས་
དྲངསཿ དགྲ་ནག་པོ་མི་ངན་ཤན་པ་ལྔརཿ དུག་རེག་ཕུང་འཕྲུལ་རྫས་
154



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མདའ་ཟོར་འཕེན༔ ཡར་མ་མཐོ་ཀླད་ པའི་ ཨརྒྱུ་གཏོརཿ བོན་མུ་
སྟེགས་ལྷ་ལ་དཔའ་སྐྱེམས་འབུལཿ མར་མ་དམའ་མི་ལྔ་རྡུལ་དུ་བརླག
ངའི་ལྷ་སྲུང་ཐེའུ་རང་ཟས་སྐལ་གྱིསཿ དུག་ཧོ་མ་ཡ་ལ་ད་རྒྱུགས་ཤིག
གླུ་གོ་ན༴ མ་གོ༴ ཅེས་ཟེར་བ་དང་མཉམ་དུ་འཕྲུལ་མདའ་གཅིག་
འཕངས་བྱུང་ཡངཿ ཁོའི་ལྷ་མུ་སྟེགས་དུག་སྦྲུལ་ནག་པོ་ཟེར་བ་དེ
ཁོང་དཔའ་ཐུལ་རྣམས་ཀྱིས་སྒོ་གསུམ་དམ་བཏགས་དབང་དུ་བསྡུས་
ནས་བྲལ་དུ་བཀོལ་ཡོད་པསཿ ཁོའི་འཕྲུལ་མདའ་དུག་འཕྲུལ་ནག་
མོའི་སྒྱོགས་འཕར་གྱིས་ཕྱིར་རང་གཤེད་དུ་ཕབ་ནས་བདུད་རྟ་བྱ་ནག་
རླུང་གཤོག་ཚལ་བར་འཕངསཿ ཁོའི་རྟ་རོའི་ཞབས་ལ་མནན་རྟ་ཁྲག་
གི་བསྲུང་རྫས་ཅི་ཡོད་མནོལ་བཅུག་གོ ཁོའི་སེམས་ལ་དེ་རིང་ངའི་
བྱ་བ་དཔའ་དང་དུག་འཕྲུལ་གྱིས་དགྲ་མི་དགོས་ཁྱི་མི་ཐུབ་པ་འདི་སྐྱེ་
བ་སྔོན་ལས་ངན་པ་ཞིག་འདྲ དཔའ་ཡང་འགྲན་ཅི་བྱས་ཀྱང་ཕམ་ཁ་
མ་གཏོགས་རྒྱལ་ཁ་མི་ལོན་ཐག་ཆོད་རེད དེ་ཁྲེལ་ཁ་ཆེ་ཡང་ང་མ་
བྲོས་ན་ཡག་ཉེས་ཆེན་པོ་གཏུག་ངེས་སྙམ་ནས་ཁོ་ཡར་ལྡེང་གོ་མཚོན་
རྣམས་ས་ལ་བཤུད་ནས་རྫུ་འཕྲུལ་གྱིས་བྲོས་ཐལ ཁོང་དཔའ་ཐུལ་
ལྔ་པོའི་རལ་གྲི་དང་ཞགས་པ་བླངས་ནས་རྫུ་འཕྲུལ་གྱིས་རྗེས་བཅད
གཡག་སྙིང་ཐང་མཐའ་ནས་བྲོས་དབང་མ་བྱུང་ཚེ༔ ཁོ་ཐེའུ་རང་ནག་
པོའི་བླ་བུ་ཡིན་པས་ས་ལ་ཐུམ་སོངཿ བསྟན་འཛིན་རྒོད་པོས་ཟིན་
155



-
གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཤུལ་ས་ལ་རལ་གྲིས་གཅིག་གཡུག་ནས་ཐང་མཐའ་བཀས་བཏང་བ་
མི་རྒྱུ་འགྲིལ་མི་ཐར་བ་ཞིག་བྱས་པ་མི་རབས་མང་པོར་གླིང་དཔའ་
ཐུལ་བསྟན་འཛིན་རྒོད་པོའི་རལ་གྲིས་གཤག་ཤུལ་ཡིན་ཟེར་བས་
ཐང་ལང་མ་ཟུམ་ཡོད་ཚུལ་སྣང་ངོ༔ ད་ལྟ་ཡང་ཤུལ་རྒྱང་མངོན་རེ་ཨེ་
ཡོད་སྙམ་མོ༔མཆན དེ་མ་ཐག་དཔའ་ཐུལ་ལྔ་པོས་སྟག་ཐུལ་མི་རྟ་
བརྒྱད་ དང་ བདུད་ བཅས་ བྱང་ ཕྱོགས་ ལས་ རབ་ རྫོགས་ པའི་ ཞིང་
ཁམས་ལ་བཀོད་ནས་ཐུགས་དགྱེས་བཞིན་ལྷ་སྒར་དུ་ཕེབསཿ ཁོང་
རྣམས་ལྷ་དམག་ཡོངས་ཀྱིས་བསུ་བ་དང་བཅས་ནས་ཉི་འབུམ་རྒྱལ་
པོའི་མདུན་ལ་བྱོན༔ ཁོང་རྣམས་བྱོན་ནས་བྲག་ནག་དང་དཔའ་འགྲན་
ཚུལ་ངོ་ལེན་སྣ་ ཕབ་མཚར་མཚར་ཐུབ་ཚུལ་ སོགས་གླུ་ཞུས་ཕུལ
ཀུན་གྱིས་དཔའ་ཐུལ་གྲུབ་ཆེན་འདི་རྣམ་པའི་དཔའ་རྩལ་དང་གྲུབ་
རྟགས་ཡོན་ཏན་འདྲེན་སྟོབས་འདི་བསམ་གྱིས་མི་ཁྱབ་པ་ངོ་མཚར་ཆེ་
བའི་གནས་ཞིག་རེདཿ ངོ་སོ་བསྟོད་ཟེར་ནས་ཐམས་ཅད་སྤྲོ་ཡལ་ལེ་
སོང་ངོ༔ ཉི་འབུམ་རྒྱལ་པོ་ཐུགས་ཤུན་ཏུ་དགྱེས་ནས་ཁྱེད་རྣམ་པའི་སྐུ་
ཚེ་རིང་གོ་ཆོད༔ དགྲ་ནག་པོར་ངོ་ལེན་སྣ་ཕབ་མཚར་མཚར་ཐུབ་པ་
དཔཿ དཔའ་རྩལ་འཛམ་གླིང་ལ་གྲགས་པ་གཉིསཿ ནག་ཕྱོགས་ཀྱི་
མགོ་འཕང་ཉམས་པའི་རྟེན་འབྲེལ་འགྲིགས་པ་གསུམཿ དུས་ཕུན་
ཚོགས་སུམ་ལྡན་ལེགས་སོ་གསུངས་ནསཿ བློན་ཆེན་པདྨ་བསྟན་
156



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འཛིན་ལ་གསེར་དངུལ་སོགས་ཚན་གྲངས་སྟོང་ཕྲག་གཅིག་དང་བཅུ་
གསུམཿ མཆན་ཁེབས་བཞི་ལ་ཚན་གྲངས་བདུན་བརྒྱ་རེ་དཔའ་ངོ་སོ་
བསྟོད་དར་ཡིན་གསུངས་ནས་གནང་བཿ ཀུན་བཞེས་ནས་ལགས་སོ་
ཞུས་རང་རང་གི་ལྷ་གུར་དུ་ཇ་ཆང་སྐྱིད་ཀྱི་དགྲ་སྟོན་ཚོགས་འཁོར་ལ་
རོལ་བཞིན་བཞུགསཿ ༈ གཡུ་རོང་གི་སྟག་ཐུལ་དང་ལས་དམག་
རྣམས་ཀྱིས་ཡར་བལྟས་དུས་ཐེའུ་རང་ནག་པོ་བཞིས་དར་ལྡེབ་ཁྲ་བོ་
བཞིའི་སྟེང་ན་བྲག་ནག་ཀྱིམ་འོང་བ་མཐོང་དུསཿ ཀུན་གྱིས་ཨ་ཙི་དེ་
རིང་བྲག་ནག་དཔའ་བོས་གསེར་དམག་རྣམས་བརླགས་ནས་ཁོང་ཆེ་
ཐབས་ཀྱིས་ཕེབས་ཀྱིན་འགི་ངོ་སོ་བསྟོད༔ ཆིབས་རྟ་སོགས་མེད་པ་
འདི་མཆན་ཁེབས་བཞི་པོ་རྗེས་ནས་ཕེབས་འོང་ངེས་རེད༔ ཟེར་དུས་
ཕེབས་བྱུངཿ ཐམས་ཅད་ཀྱིས་བྲག་ནག་ལ་དར་ནག་ཁ་བ་འབབ་
འབབ་དང་བཅས་བསུ་མ་བྱསཿ ཁོང་གཟིམས་གུར་ནང་བཞུགས་
ནས་དཔའ་མ་ཐོན་ཉེས་ཁྲེལ་ཁ་ཆེན་པོ་ཁུར་རབ་ཀྱི་གླུ་ཆུང་འདི་
བླངས་སོ༔ ཨ་རུ་ཧེ་ཡ་བོན་ལྷ་མཁྱེན དུས་འབྲལ་མེད་ནི་བརྩེ་བས་
བདག་སོགས་སྐྱོངསཿ ཚུར་ཉོན་དང་ང་ཡི་སྟག་ཐུལ་རྣམསཿ ངས་ད་
སྔོན་གསེར་དམག་ཟེར་བ་དེ༔ འདི་འདྲ་ལེ་དཔའ་རྩལ་ངར་བ་ཞིག
ཡིན་མ་སྙམ་མལ་འཇམ་དཔའ་སེམས་ལེ༔ དཔའ་མི་འདུག་དེ་རིང་ཉི་
མ་ལཿ གསེར་རོང་བློན་པདྨ་བསྟན་འཛིན་གྱིས༔ དཔའ་མཆན་ཁེབས་
157



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འགྲན་མེད་བཞི་དེ་ཁྲིརཿ ངེད་བཅུ་པོ་གཡག་སྙིང་སྲིབ་ཐོད་ཆརཿ
དཔའ་མཚར་མཚར་འགྲན་ཡང་གསེར་ཐུལ་ལཿ ལྷ་ཤེད་དང་དཔུང་
གྲོགས་རྫུ་འཕྲུལ་ཆེ ངེད་ལྔ་པོ་དཔའ་རྩལ་ཡོད་ནའངཿ ལྷ་ཤེད་དང་
དཔུང་གྲོགས་རྫུ་འཕྲུལ་ཞན༔ གནམ་ས་ཙམ་ལ་ལུང་ཐོ་མི་ཐུག ཁོང་
དགྲ་འཐབ་ཐུབ་མི་དཔའ་བོ་རེདཿ འགོང་ བློན་གསུམ་སྟག་ཐུལ་
འགྲན་མེད་བརཿ དེ་ཐམས་ཅད་བཀྲོངས་ལེ་ཐུགས་ཁག་མེདཿ དགྲ་
ཚུར་འཕང་མདའ་མཚོན་གནམ་ལྕགས་ཐོག བརླག་ཤུལ་ཙམ་མི་
མཐོང་གཅིག་མི་འཆོརཿ ངེད་ཕར་འཕང་མདའ་མཚོན་ཤ་ཤིང་འདྲ
གར་སོང་མེད་རང་གཤེད་ཕྱིར་ལོག་འོངཿ ཁེ་རྒྱལ་ཁ་གསེར་ཐུལ་
དཔའ་ལྔས་བླངསཿ ཁྲེལ་ཕམ་ཁ་བྲག་ནག་བློན་ངས་ཁུརཿ མགོའི་
ལྕགས་རྨོག་ཐེའུ་རང་བླ་རྫོང་དརཿ ལྷ་འགོ་བའི་སྲུང་མ་ཅི་ཡོད་དང་
རྒྱ་མཆན་ཁེབས་འཕྲུལ་ཤེས་སྡེ་བཞི་བཅས ལྕགས་དུག་མདའ་ངར་
མས་ཡུལ་མེད་བསྲེགསཿ ངས་འཕྲུལ་མདའ་འཕངས་ཀྱང་ཅི་མ་ཐུབ
མདའ་ཚུར་ཡར་བདུད་རྟ་ཚལ་བར་བཏངཿ དེའི་མི་ཚད་ང་ཉིད་འཛིན་
གྲབས་བྱེད༔ ཤེད་ཤུགས་ནི་བྲ་སྟག་གཉིས་ཀྱི་ཁྱད དཔའ་མི་དགོས་
ཁྱི་ཞིག་མ་སོད་ལོ༔ ང་ལག་ཤོར་སྟག་བློན་སྡེ་དམག་རྣམསཿ ཤ་ཚ་
ནས་མ་བཟོད་གོ་མཚོན་བཤུསཿ ཁྲེལ་ཆེ་ཡང་མི་བྲོས་ག་མེད་བྱུངཿ ད་
འཐབ་ཟེར་དཔའ་ཡིས་མི་ཐུབ་གི ངས་རྫས་འཕྲུལ་དུག་གི་འཕྲུལ་
158



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འཁོར་གྱིསཿ དགྲ་གསེར་དམག་ཚེགས་མེད་ཐུབ་ཐབས་ཡོད གནང་
ཉིན་སྔ་སྟག་ཐུལ་ཚེ་འཛིན་དངཿ དཔའ་རྒོད་ནོར་བུ་ཁྱོད་གཉིས་པོ༔
གོ་འཁོར་གསུམ་མི་འདོགས་ཉམ་ཆུང་གིསཿ དགྲ་གསེར་དམག་ཁྱུ་ལ་
འགྲོ་རྒྱུ་ཡིན ངས་མུ་སྟེགས་རྫས་སམ་གསེར་ཐིལ་ཅན༔ ནང་དུག་
རྫས་མི་ཡི་སྒྱོགས་འཕར་ཡོད༔ ལྕགས་སྒམ་གཉིས་རྟ་བན་རྒྱབ་ལ་
ཞོག འཇམ་ཀྱི་ལེ་འདུན་མ་གཏམ་མདོག་གྱིསཿ འདུན་ཡིག་རྟེན་
ཡིན་ཚུལ་ཉི་འབུམ་མདུན ངེད་ཁ་གཉིས་དགྲ་འཐབ་ཁྱེད་མི་ཐུབ
ད་མི་འཐབ་འདུན་གཏམ་ཞུ་རོགས་བརྗོད༔ དེ་ཐག་ཁྱོད་གཉིས་ཕྱིར་
ལ་ཤོག གསེར་ཁྲམ་འཁྱར་རྣམས་ཀྱི་རྫས་སམ་ཀློག ནང་སྒྲོགས་
འཕར་འཕྲུལ་གྱི་དུག་མེ་འབརཿ དགྲ་གསེར་དམག་མེ་རུས་ཡུལ་མེད་
ཐུབ༔ ཁྱེད་སྟག་བློན་སྡེ་དམག་ཚེགས་སོད་སྡོམཿ ངེད་མ་གཏོགས་
གསེར་ལ་ དུག་ འཕྲུལ་ མེདཿ དཔའ་མདའ་མཚོན་གྱིས་ཅི་བཟོ་མི་
འདུག་ཀྱངཿ ད་དུག་འཕྲུལ་ཁོ་ནས་འཐབ་རྒྱུ་ཡིན༔ དགྲ་ཨེ་ཐུབ་སང་
གནང་ལྟོས་དང་གསལཿ གླུ་གོ་ན་བློན་སྡེའི་ཐུགས་ལ་ཞོག མ་གོ་གླུ་
ལ་ཡང་བཤད་མེདཿ ཅེས་ཟེར་ནས་ངོ་ཚ་ཁྲེལ་བཞིན་བསྡད་དུས
ཐམས་ཅད་ཀྱིས་ལགས་སོ་དང་ཁྱེད་བྲག་ནག་བྱོན་པ་ལ་འདི་འདྲའི་
བྱ་ངན་ཉེས་ཚབས་ཆེན་པོ་འཁུར་དུསཿ ད་གསེར་དམག་དུག་རྫས་
དང་འཕྲུལ་གྱིས་ཐུབ་རྒྱུ་རེ་ཡོད་ན་མ་གཏོགས་དཀའ་མོ་དཀོན་མོ་
159



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཞིག་རེད་ཟེར་ནས་རང་རང་གི་གུར་དུ་ཧུ་ཤད་རེ་བྱེད་ནས་ཡིད་མུག་
འཁྲིགས་བཞིན་སྡིག་ཟས་སྡིག་ཉལ་གྱིས་བསྡད་དོ༔ ༈ ཉི་མ་དེའི་
ཕྱིར་ནང་བརཿ གསེར་རོང་སྡེ་འབུམ་ཚོའི་དམག་ཁྱུ་ནསཿ དཔའ་རྒོད་
བཀྲ་ཤིས་རབ་བརྟན་དང ལྷ་རྩེ་བདུད་ལྷ་དཔའ་བོ་གཉིསཿ གོ་
འཁོར་གསུམ་ཆིབས་རྟ་རྒྱན་དྲུག་ཤརཿ གཡུའི་བྱང་བློན་དམག་ཁྱུར་
དགྲ་ རྒྱུགས་ ཕེབསཿ དེ་ མ་ ཐག་དཔའ་བོ་ གཉིས་ རྫུ་ འཕྲུལ་ གྱིས་
ཕེབས་ནས་རྒེག་ཚྭ་ལུང་ཡར་མར་གྱི་ཐང་ན ཁོང་གཉིས་གདུལ་
སྐལ་ སྟག་ ཐུལ་དུག་ གི་ སྦྱོགས་མཁན་དངཿ མགར་ བ་ གཡུང་དྲུང་
ལྕགས་ཐར་གཉིས་ཀྱིས་དམག་ཁྱུ་ལ་བརྒྱུགས་ནསཿ ཡར་མར་བདུད་
གུར་ཉིས་བརྒྱ་རེ་རས་ཤར་ཚལ་བར་འཕངསཿ གཡུ་དམག་ལས་ངན་
པའི་བདུད་རིགས་སྟོང་ཕྲག་ལྔ་རེ་རལ་གྲིས་བསམཿ ནས་ཁོང་གཉིས་
ཀྱིས་སྐད་ཅིག་གིས་སེ་གོལ་རེ་གཏོགས་ཚེ་བདུད་དམག་ཁྲ་བོ་འོག་
མིན་གྱི་ཞིང་ལ་བཀོད་ཟིན༔ ཡར་བྱོན་ཞོར་དུ་ཁོང་གཉིས་ཀྱིས་སྒྲ་
ཀླད་པའི་རྒྱང་ཐག་གཅོད་ཐུབ་འདྲ་གསུམ་རེ་བཏབ་ནསཿ ཡ་ཁྱེད་
གཡུ་བློན་དཔའ་སྙིང་ཅན་ཡོད་ན་ཤོག་དང་སྒུག་ཞོར་སྒུག་ཞོར་འགྲོ་
གསུངས་ནས་དཔའ་གླུ་ལེན་བཞིན་ཕེབས་སོང་ཚེ དེ་མ་ཐག་བྱང་
བློན་དམག་ཁྱུ་ནསཿ སྟག་ཐུལ་དུག་གི་སྒྲོགས་མཁན་དངཿ མགར་བ་
གཡུང་དྲུང་ལྕགས་ཐར་གཉིསཿ སེམས་ཞེ་སྡང་དུག་ཆུ་ཁོལ་བ་ལྟར༔
160



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་། ་
གོ་འཁོར་ གསུམ་ ཞབས་རྟ་ཚད་ ལྡན་ བཅསཿ གསེར་ དཔའ་ཐུལ་
གཉིས་པོའི་ རྗེས་ནས་ འོང༔ བདུད་ གཉིས་ གདོང་ལམ་ནས་ཡར་
བལྟས་དུས་རང་ས་ལམ་སྣེ་ཐང་གི་སུམ་སྣ་དེར་བསྒུག་ཡོད་པ་མཐོང་
ནས་བརྒྱུག དཔའ་ཐུལ་གཉིས་པོ་ཡང་གོམ་དགུར་མར་བརྒྱུགས་
ནས་སུམ་སྣའི་དཀྱིལ་ཐང་ལ་བཞི་པོ་ཐོད་ཆར་ཚེ༔ དང་པོ་དཔའ་རྒོད་
རབ་བརྟན་སྟེང༔ སྟག་ཐུལ་དུག་གི་སྦྱོགས་མཁན་གྱིསཿ ཞེ་གཏུམ་
རྔམ་འཁྲུགས་སྟག་རལ་དུག་མདའ་བླངསཿ སྤྲོ་ངར་འདར་ གཟིག་
ཤུབས་ལྕགས་གཞུ་བླངསཿ མདའ་གཞུ་སྡེབས་ཚུར་ཚད་འདོམ་གང་
གཞལཿ དུག་གླུ་ངར་མ་འདི་ཤར་རོ༔ གླུ་ཧ་ལ༴ མ་ཐ་ལ༴ ཨ་དམར་
ཏུ་རུ་གྷི་ཙ་རཿ དུག་འཕྲུལ་ལྷ་ལ༴ མི་ང་ཡི་ཕ་ལྷའི་བདག་ཞལ་
གཟིགསཿ འོག་དུག་མཚོ་མེ་འབར་ཁོལ་མ་ནསཿ ཀླུ་གདོལ་རྗེ་ནག་
པོ་སྡེ་དགུ་ལཿ བོན་མུ་སྟེགས་དུག་གྲུབ་དགུ་བརྒྱས་བསྐོརཿ དུས་དེ་
རིང་སྐྱོགསམཁན་དཔུང་རོགས་འབོདཿ ས་འདིའི༔ ས་འདིའི༴ མདོ་
ཆུ་བཞི་གདོང་ལམ་སུམ་སྣའི་ཐངཿ གཡུ་གསེར་གཉིས་དགྲ་འཐབ་ས་
མཚམས་རེརཿ ཕོ་ང་འདྲ༴ ཕོ་ང་འདྲ༔ བཙན་གཡུ་རྗེའི་བྱང་བློན་བྲག་
ནག་གི ཡང་ བློན་སྟག་ཐུལ་ སོ་གཅིག་ནང ང་ ཡ་མེད་དུག་གི་
སྒྲོགས་མཁན་ཟེརཿ དགྲ་གསེར་དམག་དུག་གིས་བརླག་མི་ཡིན
ཚུར་ཉོན་དང་གསེར་ཕུག་ནག་སྐྱ་བོ༔ ངེད་གཡུ་གསེར་གཉིས་དགོས་
161



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
དོན་མེད་པ་ནསཿ ཁྱེད་གསེར་གྱི་ཁྲམ་འཁྱར་སྤྲང་དམག་འཕྱུརཿ ངེད་
གཡུ་དམག་སྟེང་དཔའ་ངོམ་ཚིག་སོད་བཅསཿ ཚོད་ཟིན་མེད་བརྙེས་
བཅོས་དགྲ་རྒྱུག་འདི༔ སྡིག་སར་བཀལ་ས་ཡི་མི་ཁྱོག་ལེ བྱ་ཚབས་
ཆེན་རི་རབ་ཐོན་ཐལ་ལོ ཁྱོད་ད་ནང་ང་ཡི་དམག་ཁྱུར་བརྒྱུགས
བདུད་གུར་ནག་ཉིས་བརྒྱ་ལེ་མེད་བྱས སྡེ་དམག་མི་སྟོང་ལྔ་ཤ་སྙིང་
ཁྲག ཅི་འདྲ་ལེ་མི་ངན་བདུད་ཞིག་འགི ངེད་གཡུ་རོང་བདུད་སྡེ་
ཟེར་བདུད་མ་ཡིན ཡུལ་གཅིག་གནོད་དང་བརླག་ལེ་མེདཿ ཁྱེད་ཚེ་
གཅིག་ལ་ཟ་རྔམ་བརྙོགས་ལོབ་མཿ ལྷོ་འཛམ་གླིང་ཕུང་ཞིང་དཀྲུགས་
ཐུར་རེདཿ ཁྱད་པར་དུ་བོན་ལ་ཞེ་རྩ་གནག ད་ལོར་ཡང་གཡུ་རོང་
ཕུང་ཁྲོལ་ཤོམསཿ ཁྱེད་སྤྲང་དམག་འཕྱུར་ནས་བདེ་སྐྱིད་ཟེརཿ ཉིན་
མཚན་གཉིས་གཉིད་ཚག་སོད་མ་མྱོང ངས་དེ་རིང་གཡུ་རྗེའི་སྐུ་ཆུས་
དངཿ སྡེ་དམག་མི་སྟོང་ལྔའི་ཤ་ལན་ནི དགྲ་མི་ངན་སྟེང་ལ་མདའ་
ཟོར་འཕེན༔ དཔའ་རིམ་ཚད་དུག་འཕྲུལ་འགྱེད་དང་གོ གཞུ་ཡར་
མཆོག་ཕོ་འདྲེ་སྟོང་ གིས་བསྲུངཿ གཞུ་མར་ མཆོག་མོ་འདྲེ་སྟོང་གི་
བཀྱགསཿ གཞུའི་འཆང་བཟུང་འཕྲུལ་འདྲེ་སྟོང་གིས་བཟུངཿ ལྕགས་
གཞུ་རྒྱུད་དུག་འདྲེ་སྟོང་གིས་བསྲང༔ དུག་མདའ་སྟེང་ཕུང་འདྲེ་སྟོང་
གིས་བསྐྱོརཿ ལྕགས་མདའ་རྩེ་མོ་འདྲེ་སྟོང་གིས་དྲངསཿ ཡར་མ་མཐོ་
ཀླད་སྒམ་གྲུ་བཞི་གཏོརཿ བོན་དུག་འཕྲུལ་ལྷ་ལ་ཀླད་མཆོད་འབུལ
162



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
མར་མ་དམའ་ནང་རོལ་ས་ལ་རྡོབ༔ ངའི་ལུས་ལྷ་འདྲེ་ཟས་སྐལ་གྱིས
དུག་ཧོ་མ་ཡ་ལ་དགྲ་སྲོག་ཆོདཿ གླུ་གོ་ན༴ མ་གོ༴ ཅེས་ཟེར་བ་དང་
མཉམ་དུ་དུག་མདའ་གཅིག་འཕངས་བྱུང་བ ཁོང་འོད་ལུས་བླ་མ་
དྲག་པོའི་རྣལ་འབྱོར་ཡིན་པས་དུག་མདས་སྐུ་ལ་ཕོག་ཀྱང་འགོ་བའི་
ལྷ་དང་སྐྱོབ་པའི་སྲུང་མ་གོ་བསྲུང་བ་བཙན་པས་ཅི་ཡང་མ་ཐུབ་བོ༔
མདའ་དེ་ཕྱིར་ཡར་ནས་ཁོའི་རྨོག་རྩེའི་རུ་དར་བཅུ་གསུམ་འགོ་བའི་
ལྷ་སྲུང་ཅི་ཡོད་པ་བཅས་ཐང་ལ་གཏོར་ནས་དུག་གི་མེ་རུས་བསྲེགས་
སོང་ངོ༔ སྟག་ཐུལ་ཁོས་དགྲ་མ་ཐུབ་པ་ལ་ལྷག་པར་ངར་བསྐྱེད་ནས་
རུམ་ནས་རྒྱུ་ཞགས་འདོམ་དགུ་བཤིགས་བཞིན་གླུ་ལན་བསྒུག་བསྡད་
དོ༔ དེ་མ་ཐག་དཔའ་རྒོད་རབ་བརྟན་གྱིསཿ ཐུགས་གཏུམ་རྔམ་དྲག་
པོའི་ལྷ་སྐུར་བཞེངསཿ གནམ་ས་གང་ཡེ་ཤེས་མེ་རླུང་འཚུབསཿ ཞལ་
དྲག་སྔགས་སྙན་སྒྲ་ཐོག་འབྲུག་ལྡིར༔ སྤྱན་གཡོ་འགུལ་གློག་ཞགས་
ཚ་ལ་འཐུལཿ གཡས་སྟག་རལ་ནང་ནས་ལྕགས་མདའ་བླངསཿ སྟེང་
ལྷ་དམག་སྐར་ལྟར་ཤ་ར་རཿ གཡོན་གཟིག་ཤུབས་ནང་ནས་རྭ་གཞུ་
བླངསཿ འོག་ ཀླུ་དམག་ མཚོ་ ལྟར་ མེ་ རེ་ རཿ རྟ་ ཆིབས་ གོང་ ཡང་
བཞུགས་གོ་རྨོག་རྒྱུད བར་གཉན་དམག་སྤྲིན་ལྟར་ཐིབས་སེ་ཐིབས
མདའ་གཞུ་སྡེབས་དགྲ་ཚད་རྒྱང་གྲགས་འགེངསཿ ལྷ་སྤྲུལ་པའི་སྲུང་
མ་ཉི་ལི་ལི བདུད་དབང་མེད་སྙིང་རྩ་འཕར་བྱེད་གླུ དཔའ་བོའི་
163



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ངར་དབྱངས་འདི་གྱེར་རོ གླུ་ཨ་ལ༴ ཐ་ལ༴ ཨོ་ཆུང ལྷ་བྱང་སེམས་
ཐུགས་རྗེས་འགྲོ་ལ་གཟིགསཿ གནས་རྔམ་བརྗིད་མེ་དཔུང་འབར་བ་
ནསཿ དཔལ་བླ་མ་དྲག་པོ་སྤྲུལ་འཁོར་བཅསཿ དུས་དེ་རིང་གནས་
མཆོག་འདི་རུ་བྱོན༔ དགྲ་དམ་སྲི་འདུལ་བའི་དཔུང་གྲོགས་མཛོད
ས་འདིའི༔ ས་འདིའི༴ ཁམས་ཆུ་བཞི་རྩང་རྗེའི་གདོང་ལམ་སྣ བདུད་
ཁྱོད་ཉིད་འོག་མིན་འགྲོ་ས་རེད ཕོ་ང༔ ཕོ་ང༔ གསེར་རོང་སྡེ་འབུམ་
ཚོའི་དམག་དཔོན་ནི༔ བློན་གྲུབ་ཆེན་པདྨ་བསྟན་འཛིན་གྱིསཿ དཔའ་
མཆན་ཁེབས་དཀྱིལ་ཐང་རབ་བརྟན་ཟེརཿ དུག་འཕྲུལ་འགྱེད་འབྱུང་
པོའི་ཁ་གནོན་ཡིན༔ ཚུར་ཉོན་དང་གཡུ་ཕྲུག་དུག་སྐྱེ་བོ༔ ངེད་གཡུ་
གླིང་གཉིས་དགྲ་མཐའ་གཡུའི་ཕུད༔ ཅི་དོན་མེད་ཟེར་ངའི་རྣར་མི་
འགྲོ ད་བྱ་ངན་སྔོན་སོང་རྗེས་འགྱོད་འཕྱི ཁྱེད་གཡུ་རོང་བཙན་
གྲགས་རྒྱགས་མི་རྒྱུད ངེད་གླིང་བས་འབུ་ཞིག་མི་བརྩི་ལོ ཡུལ་
ངན་ འབྱུང་ རང་ གཤིས་ སྡིག་ ཁེངས་ རྒྱལཿ བདུད་ དངོས་ ལྡེང་ ཁྱི་
གཟུགས་བློན་འཁོར་བཅསཿ ལས་མི་དགེ་ གཙོར་སྒྲུབ་བསྟན་པ་
བཤིག དགོས་ཁྲ་མོ་གླིང་གི་སྐུ་དགྲ་ཆེ བདུད་ཞིང་བཅུའི་བསྟན་
དགྲ་མངོན་ གསུམ་ རེད ངེད་ འཛམ་ གླིང་གྲུབ་ཆེན་བརྒྱད་ཅུ་ པོ༔
མགོན་སངས་རྒྱས་པདྨའི་འཕྲིན་ལས་རྩལ བསམ་བཞིན་དུ་བདུད་
ཀྱི་ཁ་གནོན་སྤྲུལཿ ལས་དགེ་བཅུ་གཙོར་སྒྲུབ་བསྟན་པ་སྲུངཿ བོན་ལྟ་
164



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ལོག་རྒྱལ་ཁམས་རྩ་བརྒྱད་ བོད་བསྟན་འགྲོའི་བདེ་སྐྱིད་གསོས་
ཆེན་དཔལཿ རྫོང་འདྲ་མིན་མཛོད་གཏེར་རྩ་བརྒྱད་བཞུགསཿ དེ་
འཛམ་ གླིང་རྒྱལ་པོའི་ གཏེར་ སྐལ་ དང ངེད་ གྲུབ་ཆེན་ཡོངས་ ཀྱི་
གདུལ་བྱ་རེདཿ རིམ་ཕབ་ལ་མིག་སེར་སྐྱེ་དོན་མེད དགྲ་ཕྱོགས་ཀྱི་
བདུད་ཆེན་སྡེ་བཞིའི་ནངཿ བྱང་ཤར་བདུད་གཉིས་པོ་བཏུལ་ཟིན་པས
ཁྱེད་གཡུ་རོང་བསེ་མཛོད་ཕབ་སྐལ་བབཿ བཙན་རྒྱལ་བློན་མི་དགེ་
སྡིག་སྤྱོད་སྟེརཿ ངེད་གླིང་དཀར་ཆོས་ཁྱུའི་ཕ་དམག་དཀྲུགསཿ དཔའ་
སྟོབས་རྩལ་དཔུང་གིས་འདུལ་རན་རེད༔ བདུད་བྱང་བློན་ཀི་ཀི་ཁྱི་
ནག་ནསཿ ཁྱོད་མི་ངན་དུག་སྦྱོགས་དབང་ཐོབ་ཟེརཿ དུག་འཕྲུལ་
ངོམ་དཔའ་བོ་མི་སྐྲག་གི དུས་དེ་རིང་གནམ་ས་གུ་ཡངས་འདིརཿ
དཔའ་སུ་ཡོད་དུག་འཕྲུལ་གཉིས་འགྲན་གོ བྱིས་ཚེ་ཟད་གྲ་ཁར་ཚུར་
འཕུར་འདྲ མི་ཤི་འདོད་དཔའ་བོ་ངའི་ལག་མཐིལཿ ཁྱོའི་གཡུ་ཆས་
ཤ་ལན་ཁུག་རེ་ བྲོས་ཤོར་སྙམ་འཇིགས་ན་སྣང་སྐལ་ཟཔཿ བདུད་
ལས་ངན་བསགས་རྒྱུན་འཐུག་པོ་ལཿ ང་དཔའ་བོས་ ཐར་ འབྲས་
འདེབས་རན་རེདཿ ཡིད་དགའ་བ་བསྒོམ་ལ་རང་སེམས་ལྷོད༔ ཤེས་
རིག་པ་མ་ཡེངས་ང་ལ་གཏོད ངས་བཙན་ཐབས་ཡེ་ཤེས་མདའ་རྣོན་
རྩེརཿ འཁྲུལ་དབང་མེད་སྐད་ཅིག་གི་འོག་མིན་སྤ མདའ་ཚུར་
འཕུར་ཚེ་བསོད་དཔའ་རྟགས་ལེན༔ ལུས་ཤ་ཁྲག་བདུད་རྩིའི་རྣམ་པ་
165



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
རཿ ལྷ་ཞི་ཁྲོའི་ཚོགས་འབུལ་ཐུགས་དམ་བསྐངསཿ ཚོགས་གཉིས་
རྫོགས་མངོན་པར་བྱང་ཆུབ་ཐོབ གཞུ་ཡར་མཆོག་དཔའ་བོ་ཡབ་
ཀྱིས་ བསྲུང གཞུ་ མར་ མཆོག་ དཔའ་ མོ་ འབུམ་ གྱིས་ བཀྱགསཿ
གཞུའི་འཆང་བཟུང་སྒོ་སྐྱོང་སྲུང་མས་བཟུངཿ རྭ་གཞུ་རྒྱུད་གོ་ཆ་ལྷ་
ལྔས་ བསྲང༔ ལྕགས་ མདའ་ སྟེང་ སྡེ་ བརྒྱད་ གཟའ་ གདོང་ བསྐྱོར
མདའ་མདེའུ་རྩེ་ཤན་བརྒྱད་འཕར་མས་དྲངསཿ ཡར་མ་མཐོ་བདུད་
མགོ་ཀླད་ཁྲག་གཞོམཿ མར་མ་དམའ་འཁོར་བའི་སྐྱེ་རྒྱུན་ཆོད༔ གླུ་གོ་
ན༴ མ་ གོ༴ ཅེས་ གསུངས་པ་དང་མཉམ་དུ་ལྕགས་མདའ་གཅིག་
འཕངས་པ བདུད་རྒན་གྱི་མགོ་ལ་ཕོག་ནས་ཚལ་བར་གཏོར་རོ་
སྙིགས་མ་ས་ལ་ལྷུང་ཚེ༔ ཁོང་གིས་མི་དེའི་རྣམ་ཤེས་འོག་མིན་དུ་སྤར་
ནས་ལུས་སྦྱིན་ཚོགས་འཁོར་བསྐོར་ཤུལཿ ཐོད་པ་དང་རུས་དུམ་སྟེང་
འཇའ་ཟུག་ནས་རང་བྱོན་ཡིག་དྲུག་དང་ལྷ་སྐུའི་རྣམ་པ་ངོ་མཚར་ཅན་
མང་པོ་བྱུང་སྐད བདུད་ལ་ཡོན་ཏན་ཡོད་པ་མིན་ད གྲུབ་ཆེན་
དཔའ་ ཐུལ་ གྱིས་ བསྒྲལ་ སྟོབས་ ཐུགས་ བྱིན་ནུས་ ཆེ་ བའི་ རྟགས་
ཡིནཙམཆན མི་དེ་ཡི་འཁོར་གསུམ་ལུས་ཆས་དངཿ རྟ་སྒ་མ་བཅས་
ཁྲིད་ནས་ཕེབསཿ དེ་མ་ཐག་བདུད་ལྷ་དཔའ་བོའི་སྟེངཿ གཡུ་མགར་
གཡུང་དྲུང་ལྕགས་ཐར་གྱིསཿ ཞེ་རྔམ་འཁྲུགས་སྟག་རལ་དུག་མདའ་
བླངས བཙན་མོན་པའི་དམག་དཔུང་ཤ་ར་རཿ སྤྲོ་ངར་འབར་གཟིག་
166



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཤུབས་ལྕགས་གཞུ་བླངསཿ སྨན་མོན་པའི་དམག་དཔུང་ཉི་ལི་ལི
མདའ་གཞུ་སྡེབས་ཚུར་ཚད་འདོམ་གང་གཞལཿ བདུད་ཐེལ་བྱིན་
དམག་དཔུང་ཚུབས་སེ་ཚུབསཿ རྟ་གོང་ནས་བཟུར་ འགྱིང་དཔའ་
འདར་ངག བཙན་གླུ་ངར་མ་འདི་ཤར་རོ གླུ་ཨ་ལ༴ མ་ཐ་ལ༴ ཨོ་
མ་དྲི༴ གཡུང་དྲུང༔ མི་ང་ཡི་སྐྱབས་གནས་བདག་ཞལ་གཟིགས
སྟེང་གནམ་ལྕགས་མེ་རུའི་སྐུ་མཁར་ནསཿ ཁམས་གསུམ་དབང་ཕྱུག་
ལྷ་ཆེན་ལཿ བོན་མུ་སྟེགས་མེ་གྲུབ་དགུ་བརྒྱས་བསྐོརཿ དུས་དེ་རིང་
གཡུ་མགར་གྲོགས་ལ་ཕེབསཿ ས་འདིའི་ ས་འདིའི༴ མདོ་ཆུ་བཞིའི་
གདོང་ལམ་སུམ་སྣའི་ཐངཿ ཁྱོད་ང་གཉིས་དཔའ་འགྲན་ས་ཆ་རེད
ཕོ་ང་འདྲ༴ ཕོ་ང་འདྲ༴ བཙན་བྲག་བློན་པོའི་ཡང་ཐུལ་ནསཿ ཤེས་བློ་
རིག་རྒྱུ་རྩལ་གསེར་དངུལ་བཟོ མགར་འཕྲུལ་འགྱེད་དབང་ཐོབ་
འགྲན་ བྲལ་ བ དཔའ་ སྟག་ ཐུལ་ གཡུང་ དྲུང་ ལྕགས་ རྒོད་ ཟེརཿ
གསེར་ཁྲམ་དམག་འཕྲུལ་གྱིས་བརླག་མི་ཡིསཿ ཚུར་ཉོན་དང་གསེར་
ཕྲུག་ སྡུག་རྒུར་བོ ངེད་ གཡུ་རོང་དོན་མེད་རང་བསྡད་པཿ ཁྱེད་
གསེར་ཁྲམ་རྒྱགས་རྩེད་དཔའ་ངོམ་འདི༔ སྡིག་རིར་བཀལ་རི་ཡིས་མི་
ཁྱོག་ལེ བྱ་བཟློག་མེད་གནམ་ས་གཡོ་འགུལ་ཐུག ན་ནང་དང་ད་
ལོ་ཚུན་ཆད་བརཿ ངེད་གཡུ་རོང་གནམ་སའི་བཀར་ཤིང་ལཿ ཁྲེད་
སྤྱང་དམག་ཁྱི་འགའི་མཚོན་ཆར་གྱིསཿ འགོང་བློན་གསུམ་སྟག་ཐུལ་
167



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འགྲན་མེད་བརཿ བདུད་ལས་དམག་མང་པོ་ཐལ་བར་བརླགསཿ དེའི་
མ་འོང་ད་ནང་མི་ངན་ཁྱོས༔ ཅི་དོན་མེད་ང་ལ་དགྲ་རྒྱུག་བྱས བདུད་
གུར་ནག་ ཉིས་བརྒྱ་ ཚལ་ བར་ འཕངསཿ ངའི་མཆན་ཁེབས་ ལས་
དམག་སྟོང་ཕྲག་ལཿ གྲིས་ཤ་ཁྲག་འདམ་མཚོ་དམར་པོ་བསྒྱུརཿ ཅི་
འདྲ་ལེ་བྱ་ལས་ངན་སྡིག་གཏཔཿ ཡང་ཚོད་མེད་མིག་བགྲད་འདི་ནས་
བསྒུག ཁོའི་སྐད་མགོ་འབྲུག་གིས་མི་ནོན་ལཿ དཔའ་ཅི་མེད་ཧ་ཧ་ཧཱུཾ་
ཧཱུྃ་གཏམཿ སྣང་མཐོ་གཟུགས་ཤ་ཤོམ་སྟོང་ར་ཅན༔ ཁྱི་ཤི་འདོད་མཆེ་
ངོམ་ཨ་བ་རིསཿ ང་གཡུང་དྲུང་གདོང་འདུག་ཨེ་ཕོད་ལོ༔ འདུག་མ་
བཟོད་ཕྱིར་འཁོར་མགོ་ལག་སྐྱོར ཡར་བྲོས་དང་གོམ་གསུམ་འདོར་
དབང་སྦྱིན ངས་རྒྱབ་ནས་དུག་མདས་སྐྱེལ་མ་བྱེདཿ ཡིད་དགའ་
མོས་ཨེ་ཡོད་སྡིག་དམ་ཚརཿ གནམ་ཡར་ལྟོས་དགུང་སྔོན་བྱ་འཕུར་
མེདཿ ས་མར་ལྟོས་ས་སྟོང་རྒྱུ་འགྲིལ་མེདཿ ཕར་ཡུལ་ལྟོས་སྤང་རི་ས་
ལན་བདེ ཁྱོད་ང་གཉིས་དཔའ་རྩལ་འགྲན་བསྡུར་ཚད༔ དཔའ་ཡོད་
མེད་ཁེ་ཕམ་ཤན་འབྱེད་དགོསཿ བཙན་གཡུ་རྗེའི་སྐུ་དགྲ་ཁྲམ་འཁྱར་
ངས་བདུད་དམག་སྟོང་ལྔའི་ལག་དམར་ལཿ དཔའ་སྣེ་ལེན་
ཁམས་བཟང་གཏང་རག་དརཿ དུག་མདའ་རྒོད་འདི་འདོག་ལྟད་མོ་
ལྟོསཿ གཞུ་ ཡར་ མཆོག་ དབང་ ཕྱུག་ དཔའ་ བོས་ སྲུང གཞུ་ མར་
མཆོག་ཨུ་མ་དཔའ་མོས་བཀྱགས གཞུའི་འཆང་བཟུང་མུ་སྟེགས་
168



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འཕུལ་ལྷས་བཟུང༔ ལྕགས་གཞུ་རྒྱུད་བོན་ལྷ་མུ་འདྲེས་བསྲུང དུག་
མདའ་སྟེང་ལྕེ་སྤྱང་དམར་མོས་བསྐྱོརཿ མདའ་མདེལ་རྩེ་དུན་ཙེ་འབར་
མས་དྲོངསཿ ཡར་མ་མཐོ་ཨ་རྒམ་ཀླད་ཞོ་དཀྲུགསཿ བོན་མུ་སྟེགས་
ལྷ་ལ་དཔའ་སྐྱེམས་མཆོད༔ མར་མ་དམའ་སྲོག་འཛིན་ལྷུ་དྲུག་གཏོར
ངའི་ལུས་ལྷ་བཙན་དགུའི་ཟས་སྐལ་གྱིསཿ དུག་མདའ་ཟོར་འདི་ཡིས་
དགྲ་སྲོག་གཅོདཿ རཾ་ཤ་ཧུར་ཐུམ་རྦད་ཡ་ཧེ གླུ་གོཌ མ་གོ༴ ཅེས་
ཟེར་བ་དང་མཉམ་དུ་དུག་མདའ་གཅིག་འཕངས་བྱུང་བ ཁོང་གི་
དཔུང་གྲོགས་ལྷ་དང་གོ་རྨོག་བསྲུང་བ་བཙན་པས་ཐུགས་ཀར་ཕོག་
ཀྱང་ཁྲམ་ཚེམ་གྱི་སྒྲོག་ཐག་ལྷོད་པ་ཙམ་ལས་ཅི་ཡང་མ་ཐུབཿ ཁོས་མི་
ངན་འདི་ཅི་འདྲ་འདྲ་འདྲེ་ཕྲུག་ངོ་མ་ཞིག་ཡིན་ངེས་རེད མ་གཏོགས་
ངས་སྔོན་དུག་མདའ་ཤར་རེས་དགྲ་མི་ཐུབ་མི་སྲིད་ཀྱངཿ དེ་རིང་ངས་
མདའ་རྩལ་ཞན་པ་འདི་བཙན་གཡུ་རོང་གི་ཕ་ཆུས་འཆོར་ལྟས་དང་ང་
རང་ཕམ་ལྟས་རེད་སྙམ་ནསཿ ལྷག་པར་ངར་ལངས་དུག་གྲི་ཚ་ལ་
སྒང་དམར་གནམ་ལ་འཕྱར་ནས་གླུ་ལན་བསྒུག་བསྡད་དོ༔ དེ་མ་ཐག་
བདུད་ལྷ་དམག་རྔམ་འབརཿ ཞལ་དམར་ནག་ཐོག་གི་ཚ་ལ་ཁོལཿ སྐུ་
དགོངས་རེག་ཡེ་ཤེས་མེ་རླུང་འཁྲིགསཿ རུམ་ དགྲ་ འཛིན་ འཕྲུལ་
ཞགས་འདོམ་བརྒྱ་བླངསཿ དགྲ་དབང་མེད་སྒོ་གསུམ་འཁུམ་བྱེད་གླུ
དཔའ་བོའི་རྔམ་དབྱངས་འདི་ཤར་རོ༔ གླུ་ཨ་ལ༴ ཐ་ལ༴ ཨོ་ཆུང་མ་
169



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཎི༔ ཡང་དག་ཆོས་ལ༴ ལྷ་འཕགས་པའི་ཐུགས་རྗེས་འགྲོ་དྲུག་སྐྱོངས
གནས་དམར་ནག་མེ་དཔུང་འབར་བ་ནསཿ དཔལ་དབང་ཆེན་རོལ་
པ་སྤྲུལ་འཁོར་བཅསཿ དུས་དེ་རིང་གནས་མཆོག་འདི་རུ་བྱོན༔ མི་
འདི་ཡི་སྒོ་གསུམ་དབང་སྡུད་མཛོད༔ ས་འདིའི༴ ས་འདིའི༴ ཁམས་
ཆུ་བཞི་གདོང་ལམ་སུམ་སྣའི་ཐངཿ ཁྱོད་ངེད་གཉིས་དཔའ་འགྲན་ས་
ཆ་རེདཿ ཕོ་ང་འདྲ་ང་ངོ༔ ཕོ་ང་འདྲ་ང་ངོ༔ གླིང་གསེར་ཤོག་བརྒྱད་
ཅུའི་རྒྱལ་པོ་ནི༔ གྲུབ་ཆེན་ཉི་འབུམ་དཔའ་བོའི་བློན གསེར་རོང་སྡེ་
འབུམ་ཚོའི་དམག་དཔོན་ཆེ ཀྱིབ་རི་དཔོན་གྱི་བཀའ་བློན ང་ལྷ་རྩེ་
བདུད་ལྷ་ཡ་མེད་ཟེརཿ མི་ཁྱོད་ཉིད་འཛིན་མི་དཔའ་བོ་ཡིན༔ ཚུར་
ཉོན་དང་གཡུ་དམར་ནག་རིས་བོ ཁྱོད་གཡུ་གླིང་གཉིས་བར་དོན་
ཆུང་ཟེརཿ དོན་ཡོད་མེད་ཀྱི་ཉེས་བགྲང་མི་སྲིད་གནམཿ ལས་བྱ་ངན་
སྔོན་སོང་རྗེས་འགྱོད་འཕྱི ཁྱེད་གཡུ་རོང་མི་དགེའི་རྒྱལ་བློན་གྱིས
སེམས་སྡུག་བཙུར་བློ་སྣ་ངན་དགུ་དྲན རྒྱགས་མི་ཁྱག་གླིང་བསྟན་ཞེ་
རྩ་གནག ཆས་འཆོར་ཁ་བྲེལ་འཚུབ་གྱོང་ལག་འགུལཿ དཔའ་ངོམ་
དང་དགྲ་དམག་ལས་ཀ་ཤོམསཿ མགོན་པདྨའི་འཕྲིན་ལས་ཐོགས་
མེད་ནི གླིང་ལྷ་དམག་མི་འཁྲུགས་ཁག་མེད་བྱུངཿ སྡིག་རི་ཡིས་མི་
ཁྱོག་རང་ཁུར་བསཿ དཔའ་ངའི་སྟེང་དྲག་གཏམ་དོན་མེད་བཤད
དུག་ཆུའི་མྱོས་ཚིག་འཁྲུལ་འདར་གྱིསཿ ཤིང་གཞུའི་ནང་རྩྭ་མདའི་
170 .



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྐྱེལ་ལོ་སྐོ ཅི་མ་ཐུབ་དཔའ་བོ་བཟི་འབར་བཞུགསཿ རྩྭ་མདའ་
དེས་ཤ་ལན་མ་ཁུག་ཚརཿ ཁྱེད་བྱང་བློན་ཁྱི་དམག་བརླག་མི་ལ
གསེར་ལྷ་དམག་ཁྲི་ཕྲག་སོ་གཅིག་ནངཿ དཔའ་འགྲན་མེད་དཔའ་
ཐུལ་སོ་གསུམ་ཡོད༔ དཔའ་སྟོབས་རྩལ་མཚོན་ཆའི་འཁྲུལ་འཁོར་
གྱིསཿ གཡུའི་བྲག་མཁར་བྱང་སྒོ་མ་ཆོད་བརཿ ཇེ་དཔའ་དང་ཇེ་ངར་
ད་ནང་བཞིན བདུད་ཁྱི་དམག་ཤ་སྙིལ་ཡུལ་མེད་པཿ སྡུག་ཐ་མ་
བྲག་ནག་ས་ལ་རྡེབ གཡུ་བྱང་སྡེ་དཀར་པོའི་ཆོས་ལ་བསྒྱུརཿ རྩང་
ཤ་མདོའི་རྫོང་དྲུག་གསེར་གྱིས་ལེན༔ དེའི་རྗེས་ནས་གླིང་དམག་ཞིབ་
ཏུ་ཆསཿ གཡུའི་ཤར་བློན་དཔོན་སྡེ་མི་ཟོག་བཅསཿ གླིང་ཆུང་རྒྱུད་
ཐབས་མཁས་འཇམ་གྱིས་ལེན ལྷོ་བློན་སྡུག་མཐའ་ས་མཐར་སྤྲུགས༔
ནུབ་བློན་བཙན་མགོ་ཐོག་གིས་གཏོརཿ བོན་བླ་གཟའ་ཕུང་རྒན་ཁྱི་
ཡིས་བརླགསཿ སྐྱབས་མཐུ་མེད་ཙི་ལེན་བྲག་མཁར་ཐུག དཔའ་ཨེ་
ཡོད་བྲག་རྫོང་ཕབ་ཉིན་གོ བཙན་ཙི་ལེན་རྒྱལ་བློན་རྡུལ་དུ་བརླགས
དཔལ་བསེ་མཛོད་གཏེར་ཁ་གླིང་བས་དྲངསཿ ཁྱོད་དགའ་མོས་ཨེ་
ཡོད་སྡིགས་དམ་པཿ མ་དགའ་མ་མོས་རང་སྡུག་རེད དེ་ཡིན་ལེ་
གཡུ་ཆུས་མཚན་ཉིད་མཐརཿ ཁྱོས་དེ་ རིང་དཔའ་ངོ་ལོན་ལེ་དང
འཛུམ་ཀྱི་ལེ་ཕྱིར་ཐོན་རེ་བ་མེད༔ དཔའ་རྒོད་པོའི་རྗེས་འདེད་ལས་
དག་ཁྱོད ངེད་གཉིས་པོ་སྔོན་འབྲེལ་བཟང་པོའི་ལན ངས་དབང་
171



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཞགས་འཕྲུལ་བརྒྱའི་གསེར་ལ་འཁྱེརཿ སྔར་བསགས་ཀྱི་སྡིག་པ་
མཐོལ་བཤགས་སྡོམཿ ལས་མི་དགེའི་བོན་ལུགས་ལྟས་ངན་སྤངས
ཆོས་དགེ་བཅུ་ཡང་དག་དར་བའི་ཡུལཿ གསེར་ལྷ་རྩེ་དཀར་མགོའི་ཁྲི་
ཤོག་དཔོན དཔའ་ང་ཡི་ཐོབ་ཐང་འཇོག་རྒྱུ་ཡིན གླུ་གོ༴ མ་གོཟ
ཅེས་གསུངས་པ་དང་མཉམ་དུ་དབང་ཞགས་འཁྱིལ་བརྒྱས་གཅིག་
འཕངས་པ༔ སྟག་ཐུལ་གཡུང་དྲུང་གི་སྐེ་ལ་བསྐོན་ནས་གཅིག་འཐེན་
དུས་ཁོང་ས་ལ་ལྷུང་ལྷག་པར་ངར་ལངས་ནས་དྲག་ཏུ་འཕག་ཀྱང་
འཕྲུལ་ཞགས་རིམ་གྱིས་ཇེ་དམ་དབང་མེད་དུ་རང་བཀྱིགས་ཚེ༔ ཁོང་
གིས་ཡ་སྟག་ཐུལ་ཁྱོད་ངེད་གཉིས་དཔའ་རྩལ་ཤེད་ཤུགས་ཨེ་འདྲ་དུ་
ཧ་ཧ་གསུངས་བཞིན༔ ཁོ་རང་གི་རྟ་ལ་བཅིངས་ནས་དཔའ་བོ་གཉིས་
པོ་ལྷ་སྒར་དུ་ཕེབས་སོ ཁོང་གཉིས་པོ་ཉི་འབུམ་རྒྱལ་པོའི་མདུན་ལ་
བྱོན་ནས་བདུད་དམག་དང་སྟག་ཐུལ་བསྒྲལ་འདྲེན་གཡུ་མཁར་བཟུང་
ཚུལ་རྣམས་གླུ་ཞུས་ཕུལ ཉི་འབུམ་རྒྱལ་པོ་ཐུགས་ཤིན་ཏུ་དགྱེས་
ནས་དཔའ་བོ་གཉིས་བདུད་དམག་བསྒྲལ་འདྲེན་དང་གཡུའི་ལྷ་བུ་
གསེར་ལ་ཟིན་པ་ངོ་མཚར་ཆེ༔ གོ་ཆོད་ངོ་སོ་བསྟོད་གསུངས་ནས་ཁོང་
གསུམ་ལ་ཇ་ཆང་དང་མགྲོན་ཁ་དཔའ་དར་ཚན་གྲངས་བསམ་གྱིས་མི་
ཁྱབ་པ་རེ་ གནང གསེར་དཔའ་ཐུལ་ལྷ་དམག་ཐམས་ཅད་འདུས་
ནས་དགྲ་སྟོན་སྐྱིད་ཀྱི་ཚོགས་འཁོར་བཤམསཿ ཡང་སྐྱིད་དམ་པའི་
172



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཆོས་ཀྱི་བགྲོ་གླེང་མཛད་ནས་བཞུགས་སྐབསཿ ༈ གཡུ་དམག་ཡོངས་
ཀྱིས་སྟག་ཐུལ་གཉིས་དགྲ་ངོ་ལོན་ནས་ཕྱིར་བདེ་མོར་ཕེབས་རྒྱུ་མེད་
ངེས་ཡིན་ཟེར་ནས་ཡིད་ཆད་བཞིན་ཉི་མ་ཁས་རྒྱབ་མ་སོང་བར་
བསྒུག་ཀྱང་ཅི་ཡང་ཐོན་རྒྱུ་མ་བྱུང་ཚེ༔ བྲག་ནག་དཔོན་གྱིས༔ ཡ་ཨ་
རོག་ང་ཡི་གཅེས་ཕྲུག་སྟག་ཐུལ་ཤུལ་ལྷག་རྣམསཿ དེ་རིང་སྟག་ཐུལ་
གཉིས་དགྲ་ལག་ལ་ཤོར་བ་ཞེ་བློ་འགྱོད་ཆེ་ཡང་ཅི་བཟོ་མེདཿ དོ་ནུབ་
ཐམས་ཅད་ཚག་སོད་སྡོད་དངཿ ངས་སང་ཉིན་མུ་སྟེགས་རྫས་སྒམ་
གསེར་དམག་ཁྱུ་ལ་སྐུར་བ་དང་ལྟད་མོ་ཡག་པོ་ཡོད་ཧེ་ཧེ་ཟེརཿ ཀུན་
གྱིས་ལགས་སོ་མ་འཆུགས་བཀའ་དྲིན་ཆེ་ཞུས་ནས་རང་རང་གི་བདུད་
གུར་དུ་ལོག་ཟས་ཤ་ཆང་དང་ཧ་ལའི་དུད་དམར་ལ་སྤྱོད་བཞིན་བྲག་
བློན་དེས་ འཕྲུལ་ གྱིས་ སང་ཉིན་ གསེར་དམག་ལ་སྐྱིད་ཀྱི་སྟོན་མོ་
འཇོག་རྒྱུའི་ལས་ཡག་པོ་ཐོན་ངེས་ཟེར་ནས་ཐམས་ཅད་དགའ་བཞིན་
བསྡད་དོ༔ ༈ གསེར་ལྷ་དམག་ཡོངས་ཀྱིས་དགྲ་སྟོན་གྱི་ཁར་ལྷ་རྩེ་
བདུད་ལྷ་དཔའ་བོ་ཁོང་ཡར་བཞེངས་ནསཿ གསེར་དཔའ་ཐུལ་གྲུབ་
ཆེན་ཡོངས་ལ་ཚན་གྲངས་ལྔ་བརྒྱ་རེ་དངཿ འཆི་མེད་བདུད་རྩིའི་ཚེ་
ཆང་དྲངསཿ གསེར་ལྷ་དམག་ལ་གསེར་དངུལ་གྱི་དོང་ཙེ་བཅུ་གསུམ་
རེ་གནངཿ ཁོང་གི་སྐུ་བསྲུང་གོ་རྨོག་མཚོན་གསུམ་ལྷ་དམག་ཁྲི་ཕྲག་
གཅིག་བཅས་གཡུ་མགར་གཡུང་དྲུང་ལྕགས་ཐར་ལ་གཏད་ནས་སེང་
173



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཉིན་ཁོང་བྱོན་དགོས་ཚུལ་གྱིས་གནང་བ་གླུ་ཞུས་འཇའ་ཐག་རིང་མོའི་
ངག་ལ་དྲངས་ནས་འདི་ལྟར་བླངས་སོ༔ གླུ་ཨ་ལ༴ ཐ་ལ༴ ཨོ་ཆུང༴
མགོན་འཕགས་པའི་ཐུགས་རྗེས་ཡོངས་ལ་གཟིགསཿ གནས་དག་པ་
སྐུ་གསུམ་ཞིང་ཁམས་ནསཿ རྗེ་མཚོ་སྐྱེ་བླ་མ་སྤྲུལ་འཁོར་བཅསཿ
དུས་དེ་རིང་གནས་མཆོག་འདི་རུ་བྱོན༔ མི་འདིར་འདུས་ཡོངས་ལ་
དབང་བྱིན་སྩོལཿ གནས་ས་སྤྱོད་མཁའ་འགྲོའི་སྤྲིན་ཁང་ནསཿ མ་
རྒྱལ་ཡུམ་བདེ་ཆེན་སྤྲུལ་འཁོར་བཅསཿ དུས་དེ་རིང་གནས་མཆོག་
འདི་རུ་བྱོན༔ བུ་ང་ཡི་ཅི་བསམ་འགྲུབ་རོགས་མཛོད གནས་དཔའ་
རི་ཚེ་ཡི་བྲག་ཕུག་ནསཿ གྲུབ་ཆེན་ཐང་སྟོང་རྒྱལ་པོ་ལཿ འཁོར་འཇའ་
ལུས་འཕོ་ཆེན་བརྒྱད་ཅུས་བསྐོརཿ བུ་ང་ཉིད་འཇའ་ལུས་འགྲུབ་
རོགས་མཛོད ས་འདིའི་ས་ངོ༴ ས་འདིའི་ས་ངོ༴ ཁམས་ཆུ་བཞིའི་
རྩང་ཐང་གོར་མོ་ནི༔ གསེར་ལྷ་དམག་བཞུགས་གནས་དགའ་ཚལ་
རེད༔ ཕོ་འདྲ་ང་ངོ་ཨེ་ཤེས་ལོ༔ ཕོ་ང་འདྲ་ང་ངོ་མ་ཤེས་ གསེར་ལྷ་
དམག་གྲུབ་ཆེན་སོ་གསུམ་དངཿ དཔའ་སྐྱེས་འཆི་དབང་ཐོབ་བདུད་
ལྷ་ཟེརཿ ཚུར་གསོན་དང་གྲུབ་ཆེན་དཔའ་ཐུལ་ དངཿ གསེར་ ལྷ་
དམག་ཡོངས་ལ་ཞུ་བ་ནི༔ སྔོན་ཐུབ་དབང་སངས་རྒྱས་བཞི་པ་ཉིད
རྒྱ་གར་དུ་བྱོན་བཞུགས་དམ་ཆོས་གསུངསཿ བསྟན་གནས་ཚད་ལུང་
བསྟན་མྱང་འདས་ཡངཿ དངོས་སློབ་ཀུན་དགའ་ལ་སོགས་པའི༔ ལུང་
174



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བཀའ་བསྡུས་ལྷ་ཀླུར་གཉེར་བཅོལ་གཏམཿ ཕྱིས་རྒྱལ་ཚབ་སངས་
རྒྱས་གཉིས་པ་དངཿ དཔའ་རྒྱན་དྲུག་མཆོག་གཉིས་རིམ་པར་བྱོན༔
མདོ་རྒྱུད་ལུང་རིགས་ཆོས་གཏེར་གྱིསཿ མགོན་ཐུབ་བསྟན་ནུབ་མེད་
རྒྱལ་བསྟན་བཙུགསཿ དེ་རྗེས་སྔགས་སྟོན་པད་འབྱུང་ཉིདཿ བོད་མུན་
གླིང་བྱོན་བཞུགས་ཉི་འོད་བརྡལཿ ས་སྟེང་ཆོས་བཀང་ས་འོག་གཏེར༔
འགྲོ་དོན་མཐར་རྔ་ཡབ་བཞུད་ཀྱངཿ དངོས་སློབ་མཚོ་རྒྱལ་ལ་སོགས་
པའི༔ སྔགས་ བཀའ་ བསྡུས་ ཕྱི་ རབས་ བསྟན་ པའི་ བཙསཿ ཞལ་
ཆེམས་དང་ལུང་བསྟན་སྒྲོན་མེ་བཞག དཔེ་དེ་བཞིན་བདུད་ལྷ་དཔའ་
བོ་ངསཿ འགྲོ་དོན་རྫོགས་ཟིན་ཐུགས་བློ་བདེ༔ ངས་སྐུ་ཚབ་གཡུ་
མགར་ཐོབ་ཐོག་ལོན༔ དཔའ་ང་འདྲའི་བསྟན་ཆུས་འགྲུབ་མི་ཡིན༔
མི་ང་ཡི་བསམ་པ་ཀུན་འཛིན་དགོསཿ སང་ཉི་ཤར་ཙམ་ལ་ལྷ་སྒར་
འདིརཿ གཡུའི་བྱང་བློན་བྲག་ནག་བདུད་རྒྱལ་དེསཿ བློན་སྟག་ཐུལ་
གཉིས་ལ་འདུན་གཏམ་མདོག དུག་མེ་སྒྱོགས་འཕྲུལ་སྒམ་གཉིས་
བསྐུར་འོང བཀའ་ཆོས་སྐྱོང་གཟའ་རྒོད་མཐུ་བྱིན་གྱིསཿ སྟག་ཐུལ་
གཉིས་པོ་གྲིབ་ཕོག་ཟིན དེ་བཟུང་ན་བྱང་རྫོང་ཕབ་ཉིན་མཁོ དབུ་
ཉེས་མེད་རང་གཤེད་ཕྱིར་ལ་དབབ༔ བདུད་ལས་ངན་སྟག་ཐུལ་འདྲེ་
སྤྲུལ་བཞི༔ ལས་དམག་ཁྲི་ཕྲག་རེ་རེ་བཅསཿ དུག་སྦྱོགས་སྒམ་མེ་
རུས་བསྲེག་རྒྱུ་ཡིན ངས་འགྲོ་དོན་ཐ་མ་འབྲེལ་ཐོག་ཁྲིལཿ ལུས་མི་
175



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྤངས་རྔ་ཡབ་དཔལ་རིའི་ཞིངཿ ཕ་སངས་རྒྱས་པདྨ་རྒྱལ་པོ་དང༔ ཨ་
མ་དྲིན་ཆེན་མཚོ་རྒྱལ་དྲུང༔ རྒྱ་བོད་ཀྱི་གྲུབ་རིགས་ཚོགས་གྲལ་འགྲོ༔
མི་ངས་བསམ་བཞིན་བསྒྲུབ་ཆོག་པཿ ཁྱེད་གྲུབ་ཆེན་ཡོངས་ཀྱིས་
བཀའ་ གནང་ སྩོལཿ བསེར་ ལྷ་ དམག་ཐུགས་ ཕེབས་བདེ་མོར་ ཞུ
ཚིག་མི་འགྱུར་ལྕགས་མདུད་བཀྲོལ་མེད་ཡིན༔ གླུ་གསན་ན་ལྷ་དམག་
ཐུགས་ལ་ཞོག མ་གསན་གླུ་ལ་ཡང་སྐྱོར་མེད༔ ཅེས་གསུངས་ཚེ་
ཁོང་གི་ཉི་འབུམ་རྒྱལ་པོ་དང༔ བློན་ཆེན་པདྨ་བསྟན་འཛིན་སོགས་ལ་
དབུ་ཐོད་གཏུགས་ནས་མཐར་ཐུག་ཞིང་གཅིག་ལ་འཛོམས་པའི་སྨོན་
ལམ་བཟང་པོའི་མཚམས་སྦྱོར་ནས་བཞུགས་དུས་ སཿ གྲུབ་ཆེན་
དཔའ་ཐུལ་ཡོངས་ཀྱིས་བདུད་ལྷ་དཔའ་བོའི་འགྲོ་དོན་མཐར་ཕྱིན་པ་
རྡོ་རྗེའི་གསུང་ལ་ལན་བཟློག་མེད་ངེས་དགོངས་ནས་དེ་བཞིན་ལགས་
སོ་གསུངསཿ ཐམས་ཅད་རང་རང་གི་ལྷ་གུར་དུ་ཇ་ཆང་སྐྱིད་ཀྱི་ཚོགས་
འཁོར་རོལ་བཞིན་བཞུགསཿ ཉི་མ་དེའི་ཕྱིར་ནང་བརཿ བཙན་གཡུ་
རོང་བྱང་བློན་དམག་ཁྱུ་ནསཿ དཔའ་འགྲན་མེད་སྟག་ཐུལ་ཚེ་འཛིན་
དངཿ རྒོད་པོ་ནོར་བུ་བསམ་འཕེལ་གཉིསཿ དར་གོས་ཕྲུག་ཞབས་རྟ་
ཚད་ལྡན་བཅསཿ འདྲེ་རྟ་ཝཱ་དམར་མཚན་མཚེར་ལཿ དུག་མེ་སྒྱོགས་
འཕྲུལ་སྒམ་ཆ་གཉིས་བཀལ གཉིས་བར་བཞག་འཇམ་གྱི་གསེར་
ལ་འོངསཿ གསེར་ལྷ་དམག་སྒར་མཐར་ཐོན་དུས་སུ༔ གྲུབ་ཆེན་ཉི་
176



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འབུམ་ གཟིམས་ གུར་ཕུག མགོན་ དགྲ་བླའི་ གསེས་ མཁར་ རྒྱལ་
མཚན་ནངཿ གཟའ་ཁྱུང་ཞོན་དུག་གདོང་མེ་ཕྲེང་ཅན༔ དམར་ཚུབས་
སེ་གློག་ཞགས་འཁྱུགས་པ་བཞིན སྟག་ཐུལ་གཉིས་ཕོག་ས་ལ་ལྷུང
འདྲེ་རྟ་དཀྲོགས་ནས་ཕྱིར་ལ་བརྒྱུགསཿ སྒེག་ཚྭ་ལུང་སྲིབ་ལམ་ཕེབས་
དུས་དེརཿ གླིང་ལྷ་སྲེག་པ་བདུན་དུ་སྤྲུལ་ནསཿ འུར་ཚུབས་འཕུར་རྟ་
དཀྲོགས་འཕྲུལ་སྒམ་དྲུད༔ ནང་མེ་སྒྱོགས་འཕྲུལ་འབར་འབྲུག་སྒྲ་
ལྡིརཿ མེ་འབྲུག་གནམ་ཞོག་དུད་སྤྲིན་བསྡུསཿ ཐོག་མེ་རུས་གནམ་ས་
བར་མེད་འཚུབསཿ བདུད་སྟག་ཐུལ་ས་བཙན་ཆུ་བཙན་དངཿ མེ་
བཙན་རླུང་བཙན་ལས་དམག་བཅསཿ བརླག་ཤུལ་མེད་ས་བསྲེག་
སྟེང་འོག་ བསྒྱུརཿ དགྲ་ མ་ བརླག་ འཕྲུལ་ སྡིག་ རང་ གཤེད་ ལོག
བདུད་ལས་དམག་རྣམས་སྐྲག་སྔངས་བརྒྱལཿ སྟག་བློན་ ཁོང་ཡང་
དུག་གིས་མྱོསཿ འདར་ཡང་ས་ལ་མ་ལྕོག་དུསཿ ཐེའུ་རང་སྡེ་བཞིའི་
དུག་བསིལ་མཿ ཧ་ལའི་ཟིལ་མངར་རོ་བརྒྱ་བླུད༔ སྐུ་དྭངས་དུག་
བསིལ་ཀུན་ལ་ཕོག ཐམས་ཅད་ཨེན་ཙམ་བརྒྱལ་སོང་ཟེརཿ ཅི་ཡིན་
མ་ཤེས་ཧ་ལེ་བསྡད༔ ༈ དེའི་ཕྱིར་ཉིན་གསེར་གྱི་དམག་ཁྱུ་ནས
གྲུབ་ཆེན་བདུད་ལྷ་དཔའ་བོ་ཉིདཿ ཉམས་འུར་ལངས་སྐུ་ལུས་འོད་དུ་
གྱུརཿ ལྷོ་མཁའ་ནས་འཇའ་ལམ་མེ་ཏོག་ཆརཿ མ་མཁའ་འགྲོས་རོལ་
བསུས་འཇའ་ལམ་འཕགསཿ བདུད་སྟག་ཐུལ་ལས་དམག་ཁྲི་བཞི་
177



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཁྲིརཿ གནས་རྔ་ཡབ་དཔལ་རིར་མངོན་སུམ་དུ༔ མི་ཀུན་གྱིས་དད་
པའི་ཡུལ་གྱུར་གཤེགསཿ གཡུའི་སྟག་ཐུལ་གཉིས་པོ་དབང་མེད་དུ
གཟའ་ཡི་གྲིབ་ཕོག་དབང་མེད་འདར་ཡང་འཁུམ གསེར་ལྷ་ཡོངས་
ཀྱིས་ལག་མགོ་བསྐྱོད༔ ཉི་འབུམ་མདུན་ཁྲིད་གཟུང་ཁྲུས་དངཿ ཚེ་
འགུགས་བྱིན་རླབས་མཛད་པའི་ཚེ༔ ཉི་མ་སྤྲིན་ལས་གྲོལ་བཞིན་དུ
དྭངས་སང་ནད་མེད་སྔར་ལྟར་གྱུརཿ ཁོང་གཉིས་དགའ་མགུ་དད་
མོས་སྐྱེསཿ གུས་འདུད་ཐལ་སྦྱར་མགྲིན་གཅིག་ཏུ ཉི་འབུམ་རྒྱལ་
པོར་འདི་སྐད་ཞུསཿ ཀྱེ་ལགསཿ ཉི་འབུམ་ཆོས་རྒྱལ་རིན་པོ་ཆེ ཚུར་
གསོན་དང་ངེད་གཉིས་ལོ་རྒྱུས་ནི༔ གཡོ་མེད་དྲང་གཏམ་ཁྱེད་ལ་ཞུ
ཚེ་དང་མ་ཡར་སྔོན་གླིང་དཀར་དངཿ གཡུ་རོང་གཉིས་ལ་ནོག་མཁོན་
མེདཿ འཇམ་སྐྱིད་བདེ་ཁ་དར་འཛོམས་ཡོད་པཿ བཙན་གཡུ་རྗེའི་
ཐུགས་སེམས་ཕུང་འདྲེས་བཀྱགས ཆུས་འཆོར་བྱེད་བྱ་ངན་གླིང་སྣ་
གསུརཿ གླིང་ཟེར་བ་ནག་ཕྱོགས་ཁ་གནོན་དངཿ རྫོང་ཁག་རྩ་ལྔ་ཕབ་
མི་རེད༔ དེ་ཡིན་ལེ་གོ་ཤེས་ཚོད་མ་ཟིན༔ ཁྱེད་གསེར་དམག་མི་ཆས་
ཀ་མེད་ནི ངེད་གཡུ་རོང་བྱང་སྡེའི་དམག་གི་ཐོག ཡར་དཔའ་ཚད་
གསེར་ཐུལ་གཅིག་མ་ཐུབ མར་ དགྲ་ རྒྱུག་བདུད་ སྒར་ཉིན་ཉིན་
གཏོརཿ དཔའ་ཁེ་སྙན་ཐམས་ཅད་གསེར་གྱིས་བླངསཿ གྱོང་ཕམ་
སྡུག་ཁྲེལ་ཁ་གཡུ་ཡིས་ཁུརཿ དཔའ་རྫུ་འཕྲུལ་མངོན་ཤེས་གནམ་ས་
178



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ཁྱད༔ མཚོན་རྣོ་ཞགས་གནམ་ལྕགས་ཐོག་རྒོད་ལཿ རྡོ་ཤ་ཤིང་གི་
གསེར་ལ་ཅི་བཟོ་མེདཿ ངེད་གཡུ་ཡིས་མ་ཐུབ་དགྲ་བོ་ལཿ དཔའ་ངོ་
བསྟོད་མིན་དང་ངོ་མ་ཡིན ཁྱེད་དགྲ་འདུལ་དཀོན་མཆོག་འཕྲིན་
ལས་དམག ངེད་གཡུ་དམག་གི་དཔའ་ཚད་ཐུབ་སྙམ་འཁྲུལཿ མ་
ཐུབ་རུང་མི་ཡི་ངོ་སྡུན་དུ༔ དཔའ་ཁས་ཞན་ཚད་ནས་ཆས་རྩོད་ཟེརཿ
ཡ་ཨེ་འོང་མི་ལྟ་ཀ་མེད་ཀྱངཿ བྱ་གང་ཐད་ཕམ་རྒྱུ་གཡུ་རོང་ལས
མེད་ངེས་སྔོན་ལས་བཟུར་མེད་རེད ཁ་ཉིན་བྲག་བློན་བདུད་རྒྱལ་
གྱིསཿ གསེར་དཔའ་ཚད་དཔའ་ཡི་མི་ཐུབ་གི ད་ཕན་ཆད་རྫས་ངན་
དུག་ འཕྲུལ་ དགོསཿ གསེར་ འཕྲུལ་མེད་ འཕྲུལ་ གྱིས་ འཐབ་ ཐུབ་
གསུངས ངེད་གཉིས་པོ་ད་ནང་གསེར་ལ་བཏངཿ གོ་འཁོར་གསུམ་
མ་འདོགས་དར་གོས་ཕྲུགསཿ ཞབས་རྟ་རིན་ཆེན་རྒྱན་དྲུག་བཅས
འདྲེ་རྟ་ཝ་འཕུར་འུག་གདོང་རྒྱབ༔ མུ་སྟེགས་རྫས་སྒམ་ཆ་གཉིས་
བསྐུརཿ ཁྱེད་ཉི་འབུམ་མདུན་ཞོག་འདུན་གཏམ་རཿ ཡིག་རྟེན་ཡིན་
བརྗོད་སྟབས་ཕྱིར་ཤོག གསེར་དམག་ཡོངས་ཀྱིས་འཕྲུལ་མི་ཤེསཿ
འདུན་ཡིག་རྟེན་ཡིན་སྙམ་རྫས་སྒམ་ཀློག༔ དུག་སྐྱོགས་སྒམ་མེ་རུ་
མཆེདཿ གསེར་ དམག་ ཤུལ་ མེད་ བསྲེག་ ཐུབ་ ངེསཿ ཞེས་ བཀའ་
ཕེབས་དེ་ལྟར་ངེད་གཉིས་འོང༔ གསེར་སྒར་མཐར་ཐོན་དུ་ཉེ་བ་ན
ངེད་གཉིས་པོ་ལྷ་བུ་ཡིན་ནའངཿ ནག་ཕྱོགས་བདུད་གྲིབ་ངན་པའི་
179



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྟོབསཿ གསེར་དགྲ་སྣང་འཕྲུལ་གྱིས་ཐུབ་སྙམ་ཚེ༔ ཁྱེད་གཟིམས་
གུར་ཕུག་ནས་གློག་ཞགས་འདྲའི མེ་རུའི་ཚ་ལའི་སྐར་མདའ་ཆད
ངེད་གཉིས་ཕོག་རྭ་གཞོབ་དུག་གིས་བཟི ཅི་སོང་མ་གོ་ས་ལ་ལྷུང
ཞབས་རྟ་གཉིས་དེ་མ་ཤོར་འདུག འདྲེ་རྟས་སྒམ་ཁུར་གར་སོང་མེད
ཁྱེད་གསེར་དམག་གི་ལྷ་ཤེད་ནུས་མཐུ་ཡིསཿ འཕྲུལ་རང་གཤེད་ཕྱིར་
ལ་བཟློག་ཚོད་རེདཿ ངེད་བྲོས་སྙམ་འགུལ་མེད་འདར་ཡང་འཁུམ
བྱ་ངན་དགྲ་ལག་རང་གིས་སྤྲད ལས་འཆོར་མེད་གསོད་ངེས་ཚར་
སྙམ་པཿ གསེར་ལྷ་དམག་ཟེར་བ་ངོ་སོ་བསྟོད༔ ཞེ་དུག་ཚིག་ངན་
སྲོལ་མི་དར་བ ཁ་བཟང་དང་ཚིག་བརྒྱན་ངེད་གཉིས་བསྐྱོརཿ ཁྱེད་
ཉི་འབུམ་མདུན་ཁྲིད་ཁྲུས་བཀའ་བསྒོ༔ ཚེ་འགུགས་དང་བྱིན་རླབས་
ཡོན་ཏན་ནུསཿ མཁྱེན་བརྩེའི་ཐུགས་རྗེ་བསམ་མི་ཁྱབ༔ སྡིག་ཁྲིམས་
ཆད་མ་གཏད་བཀའ་དྲིན་ཆེ ཞལ་མཐོང་ཐོས་ཡིད་གྲོལ་སངས་རྒྱས་
རེདཿ ངེད་གཉིས་དེ་རིང་ཟ་ཁ་བཟངཿ ཕྱིར་ལ་སོང་དང་མ་སོང་མེད༔
བྲག་བློན་སྐུ་སྲོག་ཆས་མི་འགྲུབ ད་ཟླ་བ་གཅིག་ལས་མི་ཐོག་པརཿ
གསེར་ལྷ་དམག་གིས་དག་ཞིང་བཀོད་རན་རེདཿ དེ་ལས་རང་བདེ་
སྐྱིད་ཐབས་གྱིསཿ ཆུས་ཞབས་ཞུ་ཅི་ཐོན་སྒྲུབ་རྒྱུ་བྱེད༔ ལྟས་ངན་བོན་
ལུགས་ལྟ་སྣང་ཙམ༔ དོན་ཉམས་ལེན་མཐར་ཐུག་ཕྱག་རྫོགས་ཡིན
ཆོས་ལུགས་གཅིག་ལ་དགའ་སྤྲོ་འཕེལ འཆི་མི་འདོད་ཁྱེད་ལ་མགོ་
180



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
འབུལ་ཞུ ཞེས་ཞུས་ཉི་འབུམ་མར་གནང་ནི ཨོ་ལོ་ལགས་སོ་སྟག་
ཐུལ་གཉིསཿ ཚུར་ཉོན་དང་མཁས་ཤེས་དཔྱོད་རྒྱ་ཅན༔ སྐྱེ་སྔོན་ངེད་
ཅག་རྔ་ཡབ་ཞིངཿ མི་འབྲལ་རྩེ་གཅིག་མཆེད་གྲོགས་སྤྱན༔ དེ་རིང་
སྔོན་འབྲེལ་ལས་སྐལ་དབངཿ མགོན་སངས་པདྨའི་ཐུགས་རྗེ་དང
ཨ་མ་མཚོ་རྒྱལ་བྱིན་རླབས་གཉིསཿ ངེད་སྤུན་གྲོགས་དད་འདུན་སྨོན་
ལམ་གསུམ དུས་ཕུན་ཚོགས་སུམ་ལྡན་འཛོམས་པ་འདི༔ སྐྱིད་དུ་མི་
ཟེར་དཀོན་མཆོག་མཆོད༔ ངེད་ཁྲ་མོ་གླིང་དཀར་ཁྲིམས་ལུགས་ལ
གོང་མ་ལྷ་ཡིས་ལུང་བསྟན་གནངཿ ཐུགས་མཁྱེན་དཔྱོད་མཐུན་དགྲ་
ལས་ སྐབས གང་ འདུལ་ ཐབས་ མཁས་ སྣ་ ཚོགས་ དགོསཿ དགྲ་
བདུད་ཁྲིམས་ཆད་མཚོན་ལ་དྲངསཿ བསྒྲལ་འདྲེན་དུས་མཉམ་ངན་མི་
འཆོར དྲག་ལས་ལ་དབང་ཐོབ་བསྟན་ཆས་རེད བཟང་ལ་གཏང་
རག་ཐོབ་ངེས་པ གསེར་དངུལ་སོགས་ཚན་གྲངས་འབུལ་སྲོལ་ཡོད
ཚུལ་དེ་བཞིན་ཁྱོད་གཉིས་ཁྲིམས་ཆད་སོགསཿ ཞེ་ངན་ཚིག་མནར་ག་
ལ་ཡོད༔ ཁྱེད་བྱང་སྡེ་ཆོས་ལ་མ་འགོད་བརཿ དགྲ་འཐབ་རྒྱུག་བྱེད་རྒྱུ་
ངེད་ཀྱིས་རྩརཿ ཐུགས་ཚེགས་སོད་དགའ་སྐྱིད་ཚོགས་སྟོན་དངཿ ཡང་
སྐྱིད་ཆོས་སྟོན་རོལ་བཞིན་དུ ཕྱིར་ཕེབས་ཡུལ་མེད་བཞུགས་རྒྱུ་ཡིན
མི་ཚོད་ཟིན་མགོ་འབུལ་ཆུས་ཞབས་ཏོག བསྒྲུབ་ཅེས་རྟེན་འབྲེལ་
བསམ་མི་ཁྱབ༔ ང་རྒྱལ་པོ་ཐུགས་བསམ་དབང་མེད་དུ༔ བཞེད་དོན་
181



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ལེགས་འགྲུབ་ངོ་མཚར་ཆེ ད་འཕྲོས་དོན་སྔོན་ཆད་གཡུ་གླིང་གཉིས
དོན་དག་རྒྱ་ཁབ་རྩེ་མེད་ཀྱངཿ བདུད་རྩི་ལེན་རྒྱལ་བློན་རྒྱགས་བཙན་
ཚེ ནང་པའི་བསྟན་པ་བཤིག་བརྩམ་དངཿ དགོས་ཁྲ་མོ་གླིང་ལ་ཞེ་རྩ་
གནག དགྲ་ཇག་སྐད་རྟ་ཁ་དམག་ལས་ཤོམཿ ངེད་གླིང་དཀར་མི་
འཁྲུགས་ཀ་མེད་སོལཿ གཡུའི་བྲག་བློན་ཟེར་བའི་དཔའ་མདོག་ཅན
ལས་དམག་ཞིབ་ཆས་གསེར་དམག་སྟེངཿ ཞེ་རྔམ་འབར་སྒེག་ལུང་ཕུ་
མདའ་ཀུན རྩི་ཤིང་ལ་ཁ་མིག་དོད་འདྲའི་དམག བདུད་གུར་ནག་
ཐག་ནག་བྲན་བྲན་སྒརཿ ཡར་མར་གཉིས་དགྲ་འཐབ་མཚར་མཚར་
བྱསཿ དཔའ་རྒོད་རྩལ་ཡར་མར་འདྲ་ན་ཡངཿ ལས་རྒྱུ་འབྲས་ཡོད་
མེད་ཁྱད་ཐང་གིས ཁེ་རྒྱལ་ཁ་དཔའ་རྟགས་གསེར་གྱིས་བླངས
ཕམ་ཁྲེལ་ ཁ་གཡུ་ཡི་ཁུར་ལེ་འདི༔ ཁས་དྲག་ཞན་མ་ཡིན་གནམ་
མཛད་ཡིན༔ བྱང་བྲག་བློན་བདུད་རྒྱལ་དྲན་བློ་མསཿ འཐབ་དཔའ་
ཡིས་མ་ཐུབ་འཕྲུལ་གྱིས་ཚརཿ ངན་གཡོ་སྒྱུའི་དུག་འཕྲུལ་ཅི་འགྱེད་
ཀྱངཿ དེ་རེ་ལ་ཁ་གནོན་རེ་རེ་བཞིན ངེད་གསེར་དམག་ལ་ལྷ་སྲུང་
ལུང་ བསྟན་ གསལཿ དཔའ་ རྫུ་ འཕྲུལ་ ནུས་ མཐུ་ གང་ ཐད་ ནསཿ
གསེར་ལྷ་དམག་ཐུབ་ལེ་སྐལ་བ་མེདཿ མ་རུངས་ཁོ་ཡི་བསམ་པ་ལ
མ་ཚད་མ་འཕྲུལ་གཅིག་མེད་ལེ ངེད་གསེར་དམག་ཨེ་ཐུབ་ལོས་ལྟ་
རེད སྡུག་མཐའ་མ་འཕྲུལ་ཟད་ཁོ་རང་ཐུག ང་ཉི་འབུམ་དཔའ་
182



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
བོའི་ཕྱག་ལ་འགྲོ༔ ཐར་བའི་ས་བོན་འདེབས་རན་རེདཿ ད་ཟླ་བ་ཕྱི་
མའི་ཚེས་བཞི་ལཿ རྩང་ཤ་མདོ་རྫོང་དྲུག་གསེར་གྱིས་ཕབ གཡུའི་
བྱང་སྡེ་ཆོས་ལ་འགོད་ཉིན་པརཿ དཔའ་ཚེ་འཛིན་ཁྱོད་ཀྱིས་རྒྱལ་ཐོབ་
ཟུརཿ ནོར་བུ་རྒོད་པོས་བློན་ཁག་ཁུརཿ ལྟ་ལོག་བོན་ལུགས་སྡིག་བཅུ་
སྤངསཿ དམ་པ་ཆོས་བཅུ་སྲོལ་འཛུགས་དགོསཿ ངེད་དཔོན་བློན་
ཐུགས་བློ་གཅིག་དྲིལ་ཡིན༔ སྙིང་གཏམ་འགྱུར་མེད་ཡིད་ལ་ཞོག
ཅེས་གསུངས་དཔོན་སློབ་ཐུགས་མཐུན་གྱུར ཁོང་གྲུབ་ཆེན་རྩང་རྒན་
དངོས་སྤྲུལ་ལཿ བདུད་ལྷ་གཤེགས་ཤུལ་སྐྲ་སེན་ལཿ དཔའ་ཐུལ་
ཡོངས་ཀྱིས་ཕྱག་མཆོད་ཕུལཿ སྐུ་གདུང་མུ་མིན་མཆོད་རྟེན་ནི༔ གྲུ་
གང་གསེར་གྱི་པ་ཏྲ་ཅན༔ དད་མོས་ཕྱག་རྟེན་སྤྲུལ་པས་བཞེངསཿ ཕྱི་
རབས་ ས་བཅུད་ཡུལ་རྟེན་དུ༔ རྩང་ཐང་ཏིའུ་འབུར་ ས་ མིག་སྙིང
གཏེར་སྦས་འགྲོ་དོན་སྨོན་ལམ་བཏབཿ སྔོན་ཆད་སློབ་དཔོན་བཻ་རོ་
དངཿ གཡུ་སྒྲ་དཔོན་གཡོག་བོད་བྱོན་ལམཿ རྩང་རྒྱལ་མི་ཕམ་མགོན་
པོ་མཇལ་འཕྲད་དངཿ རྗེས་བཟུང་གྲུབ་པ་ཐོབ་པའི་ཚུལཿ གནས་
དེར་རྣམ་ཐར་ནོར་གཏེར་ཡོད༔ སྦྲུལ་གྱི་ལོ་འཁོར་གནས་བྱིན་འདུས༔
སྐོར་ཕྱག་ཚོགས་འབུལ་སུས་བྱས་ན༔ ཚེ་འདིར་བདེ་སྐྱིད་དཔལ་གྱིས་
འཚོ ཕྱི་མར་དག་ཞིང་མཁའ་སྤྱོད་འགྲོ༔ མི་བསླུ་ངེས་པའི་གཏན་
ཚིགས་མཆན བདུད་ལྷའི་དགོངས་རྫོགས་མེ་ཏོག་འཐོརཿ དགའ་
183



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
སྐྱིད་ཚོགས་ཀྱི་རོལ་སྟོན་དངཿ ཡང་སྐྱིད་ཆོས་ཀྱི་བགྲོ་གླེང་སོགས
བསམ་གྱིས་མི་ ཁྱབ་ དགའ་སྟོན་མཛད༔ རང་རང་ གུར་དུ་ དགྱེས་
བཞིན་བཞུགསཿ ༈ དེའི་ཉིན་པར་གཡུ་དམག་ཡོངས་ཀྱིས་སྟག་ཐུལ་
གཉིས་པོ་མུན་མ་རུབ་བར་སྒུག་ཀྱང་ཐོན་རྒྱུ་མ་བྱུང་ཚེ༔ ཐམས་ཅད་
ཀྱིས་ཡ་ཅིས་སོང་བྱ་བ་མ་བཟང་ཐག་ཆོད་ཚར་གྱིསཿ གསེར་ཁྲམ་
ཐུལ་རྣམས་ཀྱིས་མི་ཤེས་དགུ་ཤེས་དུག་འཕྲུལ་དེ་ཕྱིར་ངེད་ལ་རང་
གཤེད་དུ་ལོག་ནས་ཁོང་སྟག་ཐུལ་གཉིས་ཡོད་པའི་སྐལ་བ་མེད་ཀྱང་
གཡོ་ཐབས་ཁོ་ནས་བཟུང་སོང་ངེས་པ་རེད་ཟེརཿ ཐམས་ཅད་ཡིད་མི་
བདེ་ཞིང་སྡུག་འཁུན་ཧུད་ཤད་རེ་བྱས་ནས་བྲག་ནག་བློན་མདུན་
འཚོགས་དུསཿ འགོང་པོ་བེའུ་བདུན་གྱིས་བླ་བྱ་འུག་པ་མུན་འཕུར་
ཟེར་བ་ཞིག་ཡོད་པ་དེ་ བྲག་ནག་དཔོན་པོའི་གཟིམས་ གུར་ཕུག
བདུད་ཀྱི་གསེས་མཁར་ཐིག་ནག་གི་རྩེར་བབ་ནས་དེ་རིང་འཕྲུལ་
ལམ་མ་སོང་སྟག་ཐུལ་གཉིས་བཟུང་སོང་ཚུལ་གྱི་ཆ་ལུག་གླུ་འཁུན་
དྲུག་ངག་འགྱུར་ལ་དྲངས་ནས་འདི་ལྟར་བླངས་སོ༔ ཨུ་ཧུད་ཨུ་ཧུད་ཨུ་
ཧིད་དྲ༔ མ་ཕུ་ཕུ་ཕུ་བླ་བྱའི་ངག ཨ་དམར་ཏུ་རུ་ཙི་ར་ཧེ ཆབ་ནག་
བོན༴ ང་བླ་བྱའི་གླུ་ངག་འཐེན་རོགས་མཛོདཿ ས་འོག་གཏིང་རིམ་
ལྕགས་མཁར་ནསཿ དམ་སྲི་ཐེའུ་རང་ནག་པོ་ལཿ བོད་འཛམ་གླིང་
ཕུང་བྱེད་འདྲེ་དགུས་བསྐོར༔ དུས་དེ་རིང་བླ་བྱའི་དཔུང་གྲོགས་འབོད༔
184



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ས་འདིའི༴ ས་འདིའི༴ སྒེག་ཚྭ་ལུང་ཉིན་མདོའི་བདུད་སྒར་རེད བྱ་ང་
འདྲ༔ བྱ་ང་འདྲ༴ འགོང་བེའུ་བདུད་བླ་བྱ་མུན་འཕུར་ཟེརཿ ང་འོང་
དོན་སྙན་མེད་ལྷག་བསམ་སྒོསཿ ཚུར་གསོན་དང་བྲག་ནག་བདུད་
རྒྱལ་ལོ༔ ཁྱེད་བྱང་དམག་གཡུ་རྗེའི་སྐུ་ཆུས་ལཿ དམག་ཆས་ནས་ཟླ་
བ་བཅུ་གཅིག་བརཿ དགྲ་དཔའ་འཐབ་མཚར་མཚར་འགྲན་བསྐུལ་བ
ཡར་མར་གཉིས་དཔའ་རྩལ་འགྲན་ནའངཿ ལྷ་དཔུང་ཤེད་ནུས་མཐུ་
གསེར་ལ་ཆེ ཁྱེད་གཡུ་དམག་དཔུང་ཡོད་ནུས་མཐུ་ཞན༔ དེ་སྐྱེ་བ་
སྔོན་མའི་བསྐོས་ཐང་རེད དགྲ་མ་ཐུབ་པ་ལ་ཐུགས་ཁག་མེད༔ ཡར་
སྟོང་དམག་གཅིག་ལས་ཅི་མ་ཐུབཿ མར་དགྲ་རྒྱུག་ཚོད་མེད་རྔམ་
སེམས་ཀྱིསཿ བདུད་སྟག་ཐུལ་འགྲན་མེད་བཅུ་གཉིས་དངཿ ལས་
དམག་ཁྲི་གཉིས་སྟོང་གསུམ་བརླགས དེ་རིང་དཔའ་ཐུལ་དཔའ་བོ་
གཉིསཿ དུག་འཕྲུལ་ཁྱེར་ཕྱིར་དམག་སྒར་ཐོན ལམ་མ་སོང་གཟའ་
གྲིབ་དུག་གིས་བཟི དབང་མེད་སར་ལྷུང་ལག་བཟུང་ཤོརཿ འདྲེ་རྟ་
དེ་ཕྱིར་དཀྲོགས་རང་གཤེད་བསྒྱུརཿ བདུད་སྟག་ཐུལ་འགྲན་མེད་
རྒོད་པོ་བཞི༔ ལས་དམག་ཁྲི་བཞི་ཡུལ་མེད་བྱསཿ རང་ཕྱིར་ཕུང་ལས་
མེད་རྗེས་འགྱོད་ཚརཿ ཁྱེད་བྲག་བློན་ཐུགས་གཟབ་འཚམས་ཐབས་
གལ དགྲ་མི་ཕེབས་ཕྱི་བཤོལ་རེ་བ་མེད ད་རུང་སྟག་ཐུལ་འགྲན་
མེད་ནི༔ དུག་འཕྲུལ་ཤེས་གནམ་འཕུར་བཅུ་གསུམ་ལྷག དཔའ་
]
185



གླིང་རྗེ་གེ་སར་རྒྱལ་པོའི་སྒྲུང་གཡུ་རོང་བསེ་རྫོང་།
ལྷག་རྒྱུ་མ་ནོར་རྗེས་ན་ཡོད དཔའ་དུག་འཕྲུལ་དུག་ཆུ་འཁོལ་འཁོལ་
ལྟརཿ ས་ནས་མིག་འཕྲུལ་རྫས་ངན་དངཿ གནམ་ནས་ལྕགས་བྱ་མེ་
སྣུམ་ཆརཿ དུག་རྫ་ས་ཁྲོ་ཆུས་མེ་སྒྱོགས་ཀྱིསཿ དགྲ་ཉིན་མཚན་བར་
མེད་མ་ཐུབ་ན༔ ལས་ཡག་ཉེས་ཟླ་བ་ཕྱི་མའི་ཚེ ཁེ་ཕམ་གཉིས་ཐག་
ཆོད་འགྲོ་ངེས་རེདཿ དུག་རྫས་དང་འཕྲུལ་འཁོར་སྣ་ཚོགས་ཀྱིས
གསེར་ཁྲམ་དམག་ཐུང་མྱུར་བརླག་ཐུབ་དགོས མ་ཐུབ་དུས་བྱང་
རྫོང་འཆོར་ཆུས་རེད༔ བཙན་གཡུ་རོང་རྒྱལ་པོར་འཕྲིན་ཆ་ཐོབཿ དགྲ་
ཐུབ་ཐབས་བོན་བླར་ལུང་བསྟན་ཞུསཿ དེའི་ཅི་གསུངས་ལུང་བསྟན་
ཚུལ་བཞིན་དུ༔ ཐུང་སྒྲུབ་ཕྱི་བཤོལ་འགྱངས་མི་ཉན མ་སྒྲུབ་ཚེ་གཡུ་
རོང་ཕ་ཆུས་འདི༔ ཡུན་རིང་མི་འཚོ་ཐག་ཆོད་རེད གླུ་གོ་ན་རྣ་བའི་
བདུད་རྩི་གྱིསཿ མ་གོ་གླུ་ལ་ཡང་འགྲེལ་མེད ཅེས་ཟེར་ནས་སྒེག་
སྨད་ནགས་རིའི་ནང་མར་འཕུར་སོང་ངོ
186



དཔེ་སྒྲིག་འགན་འཁུར་བ།
མདུན་ཤོག་འཆར་འགོད་པ།
དག་སྒྲིག་པ། རྡོ་རྗེ།
རིན་ཆེན་ཚེ་རིང་།
ཀརྨ་མཁའ་ཁྱབ།
གླིང་རྗེ་གེ་སར་རྒྱལ་པོའི་སྒྲུང་། གཡུ་རོང་བསེ་རྫོང་།
སི་ཁྲོན་ཞིང་ཆེན་གེ་སར་ཞིབ་འཇུག་གཞུང་ལས་ཁང་དང་
བྲག་འགོ་རྫོང་མི་རིགས་ཆོས་ལུགས་ཅུས་ལེགས་སྒྲིག་བྱས།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
སི་ཁྲོན་ཧྲུའུ་ཐུང་པར་འདེབས་འགན་འཁྲི་ཚད་ཡོད་ཀུང་སིས་དཔར།
༢༠༠༥ལོའི་ཟླ༤ པར་པར་གཞི་དང་པོ་བསྒྲིགས།
༢༠༠༥ལོའི་ཟླ༤ པར་པར་ཐེངས་དང་པོ་དཔར།
པར་གྲངས། བ༠༠༡ལ༣༠༠༠
དཔེ་རྟགས། ISBN 7-5409-3093-4/L.457
དཔེ་རིན་སྒོར། ༩.༩༠
